<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>SUB PATRAFIR</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->
<em><h1 class="Titlu">SUB PATRAFIR</h1></em><br>

<hr class="Linie">
<div class="Poezie">

<p class="Strofa"> 
 
Părinte, eu mă-nec din piept<br> 
Şi n-am puteri de vorbă multă;<br> 
Cât voi putea vorbi m-ascultă<br> 
Să-ţi spun în grabă tot şi drept.<br>
Aş vrea să-ncep cu fapte bune,<br> 
Dar n-am făcut, ori le-am uitat<br> 
Şi raiu-n cap puţin mi-a stat.<br> 
Şi-am fost şi prost la numărat – <br>
Şi n-am ce spune.</p> 
<p class="Strofa">
N-aveam nici vreme. Tata-i mort <br>
Şi mama-i cu copii, sărmana.<br> 
Ei de la mine-aşteaptă hrana,<br> 
Şi grija numai eu le-o port.<br> 
De-acum ei singuri să şi-o poarte! <br>
Mi-e milă de durerea lor, <br>
De ei mi-e jale, nu că mor.<br> 
Dar cum e scris!... Că sunt dator <br>
Şi eu c-o moarte.</p>
<p class="Strofa">
Eu mă cunosc; sunt păcătos,<br> 
Că prea am dus-o-n râs şi-n glume... <br>
Prea drag mi-a fost să fiu în lume, <br>
Şi-am prea iubit ce-a fost frumos!<br>
Pe lângă vin, voinicii roată, <br>
Şi chiote pe deal în zori,<br> 
Şi ziua luncile cu flori,<br> 
Şi hora noaptea-n şezători,<br> 
Şi viaţa toată! </p>
<p class="Strofa">
Şi mi-a plăcut în jurul meu<br> 
Să văd flăcăi pe bătătură <br>
Şi cobza cu isonu-n gură <br>
Să-mi zornăie zorind mereu.<br> 
Să văd cum se cotesc şirete <br>
Pe-ascuns nevestele, şi-aprins<br> 
Se simt de peste brâu cuprins <br>
Trupşorul cel subţire-ncins<br> 
Al unei fete.</p> 
<p class="Strofa">
Păgân sunt parcă, nu creştin!<br> 
Bisericos n-am fost, părinte,<br> 
Dar rar, când mi-am adus aminte,<br> 
M-am dus şi eu ca să mă-nchin.<br> 
Eu am pe Dumnezeu în mine:<br> 
Mereu îl simt, şi-l văd mereu – <br>
Gândesc aşa! Mai ştiu şi eu!<br> 
Dar, taică, las’ că Dumnezeu<br> 
Va şti mai bine. </p>
<p class="Strofa">
N-am dat în viaţă nimănui<br> 
Prilej să-mi poarte duşmănie,<br> 
Eu n-am putut să ţin mânie <br>
Că n-am avut, părinte, cui,<br> 
Măcar mi-au tot făcut-o unii!<br> 
Şi n-am fost slab şi nici fricos:<br> 
Pe opt ţi-i dau grămadă jos – <br>
Dar m-am ferit să-mi fac ponos <br>
Cu toţi nebunii.</p>
<p class="Strofa">
O dată numai... P-un flăcău <br>
L-am dat de ziduri, pentr-o fată... <br>
A doua zi a prins deodată <br>
La plug în deal să-mi pară rău,<br> 
Şi nici la boi n-am dat mâncare <br>
Şi-n brazdă plugul l-am lăsat<br> 
Şi ca nebun am alergat<br> 
Pe dealuri, pe flăcău să-l cat<br> 
Să-i cer iertare.</p> 
<p class="Strofa">
Şi nu mai ştiu... atâta-i tot, <br>
Ba, taică, stai! E cu vecinul. <br>
Pe palme m-alinta creştinul <br>
Şi drag m-avea ca pe-un nepot... <br>
Şi eu i-am sărutat nevasta!<br> 
El moş, ea o copilă-abia.<br> 
Mi-a fost şi milă, cum plângea,<br> 
Şi, Doamne, ochi frumoşi ce-avea –<br> 
Păcat e asta? </p>
<p class="Strofa">
Dac-am uitat ceva să spui,<br> 
Mi-e martur Dumnezeu, părinte,<br> 
C-am spus ce mi-a venit în minte <br>
Şi-oi spune tot, în faţa Lui! <br>
Şi-acum canon... îl ştiu anume! <br>
A fost aşa, şi n-aş cârti:<br> 
Canon e că nu pot trăi!<br> 
Şi-ntr-altă lume n-o mai fi<br> 
Ca pe-astă lume.</p>

</div>
    <a href="./cuprins.html" class="Cuprins">La cuprins</a>
    <a href="./SCARA.html" class="Next">Mai departe</a>
</body>
</html>