<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>LUPTA VIEŢII </title>
<link rel="stylesheet" type="" href="./NOUL.css">

</head>
<body>
  

<em><h1 class="Titlu">LUPTA VIEŢII </h1></em><br>

<em>Gazel</em>
<hr class="Linie">
<div class="Poezie">

    

<p class="Strofa"> 
Copiii nu-nţeleg ce vor:<br> 
A plânge-i cuminţia lor.<br> 
Dar lucrul cel mai laş în lume <br>
E un bărbat tânguitor.</p>
<p class="Strofa"> 
Nimic nu-i mai de râs ca plânsul<br> 
În ochii unui luptător.<br> 
O luptă-i viaţa; deci te luptă <br>
Cu dragoste de ea, cu dor.</p> 
<p class="Strofa"> 
Pe seama cui? Eşti un nemernic<br> 
Când n-ai un ţel hotărâtor.<br> 
Tu ai pe-ai tăi! De n-ai pe nimeni,<br> 
Te lupţi pe seama tuturor.</p> 
<p class="Strofa"> 
E tragedie nălţătoare <br>
Când, biruiţi, oştenii mor,<br> 
Dar sunt eroi de epopee <br>
Când braţul li-e biruitor.</p>
<p class="Strofa"> 
Comediant e cel ce plânge,<br> 
Şi-i un neom, că-i dezertor.<br> 
Oricare-ar fi sfârşitul luptei,<br> 
Să stai luptând, căci eşti dator.</p>
<p class="Strofa"> 
Trăiesc acei ce vreau să lupte;<br> 
Iar cei fricoşi se plâng şi mor.<br> 
De-i vezi murind, să-i laşi să moară,<br> 
Căci moartea e menirea lor.</p>
</div>
<!-- <img src="./asset/T1.png" alt="tapet" width="1920" height="1240" class="Tapet">-->
    <a href="./cuprins.html" class="Cuprins">La cuprins</a>
    <a href="./ŞTEFĂNIŢĂ-VODĂ.html" class="Next">Mai departe</a>

</html>