 <!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>MUNTELE RĂTEZAT</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">MUNTELE RĂTEZAT</h1></em><br>

<hr class="Linie">
<div class="Poezie">

<p class="Strofa">  
 Muntele şi-acum ascunde<br> 
Între nouri fruntea lui; <br>
Trăsnet când prin stânci pătrunde<br> 
Dintre stânci şi-acum răspunde <br>
Vulturu-ngrijat de pui.</p>
<p class="Strofa"> 
Fiarele şi-acum îşi cată<br> 
Sus prin codri adăpost, <br>
Turme când pe culmi s-arată – <br>
Însă vârfu-i niciodată<br> 
N-o să fie cum a fost!</p>
<p class="Strofa"> 
Că pe culmi atunci, pe creste,<br> 
Uriaşi trăiau cumpliţi,<br> 
Cu copii şi cu neveste.<br> 
Noi ştim numai din poveste,<br> 
Că-s acum de mult pieriţi.</p>
<p class="Strofa"> 
Ici, pe-un munte, câte unul,<br> 
Altu colo-n pisc era;<br> 
Când vorbea, urla ca tunul;<br> 
Când fugea pe culmi nebunul,<br> 
Sub el locul tremura.</p>
<p class="Strofa"> 
Noi le ştim, românii, toate,<br> 
Că trăiam şi-atunci pe-aici.<br> 
N-aveam grija lor, nepoate:<br> 
Le păream prin vale poate <br>
Nişte biete de furnici.</p>
<p class="Strofa"> 
Şi trecură vremi, trecură,<br> 
Uriaşii puţintei <br>
Tot mai repede scăzură.<br> 
Cei din urmă cari văzură <br>
Sfântul cer, îi ştim pe trei.</p>
<p class="Strofa"> 
Un flăcău şi două fete;<br> 
Nimeni altu-n lung şi-n lat. <br>
Ele-umblau nemângăiete <br>
Şi-ntre ele-o ceartă dete, <br>
Cui să-i fie el bărbat?</p>
<p class="Strofa"> 
Preţul fu, ca-n vremi trecute,<br> 
O cetate-n munţi la nori:<br> 
Care-o va clădi mai iute.<br> 
Deci clădiră pe-ntrecute<br> 
Mânioasele surori.</p>
<p class="Strofa"> 
Dar în dimineaţa-n care<br> 
Cea mai tânără-şi avea <br>
Gata turnul ei cel mare,<br> 
Ceealaltă-n supărare,<br> 
De pe-alt munte cum privea,</p>
<p class="Strofa"> 
Fier de plug luând în mână,<br> 
Azvârli spre turn cu el, <br>
Şi-a izbit aşa păgână<br> 
Zidul cel de-o săptămână.<br> 
Retezându-l aşa fel,</p>
<p class="Strofa"> 
Că şi culme şi cetate,<br> 
Cu flăcău şi fată-n zbor,<br> 
Toate fost-au spulberate<br> 
Şi prin văi întunecate<br> 
S-a nălţat mormanul lor.</p>
<p class="Strofa"> 
Ea, cea singură-n viaţă,<br> 
Hohotind porni acu <br>
Şi-a pierit pe culmi prin ceaţă <br>
Dintr-această dimineaţă<br> 
N-o ştim ce se mai făcu.</p>
<p class="Strofa"> 
Noi, românii, ştim aceste, <br>
Că pe-aici ne-avurăm rost <br>
Când trăiau capcâni pe creste:<br> 
Multe ştim, că multă este <br>
Vremea de când ştim ce-a fost.</p>
<p class="Strofa"> 
Vezi pe-un deal acolo satul? <br>
Dealu-ntreg e un mormânt: <br>
Piscul ras din Rătezatul. <br>
Moarta fată şi-ngropatul <br>
Uriaş acolo sânt!</p>
</div>
<!-- <img src="./asset/T1.png" alt="tapet" width="1920" height="1240" class="Tapet">-->
    <a href="./cuprins.html" class="Cuprins">La cuprins</a>
    <a href="./ÎN ŞANŢURI.html" class="Next">Mai departe</a>

</html> 
