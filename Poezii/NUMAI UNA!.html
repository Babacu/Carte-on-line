<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ex ossibus ultor</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">NUMAI UNA!</h1></em><br>

<hr class="Linie">
<div class="Poezie">


 
<p class="Strofa"> 
Pe umeri pletele-i curg râu – <br>
Mlădie, ca un spic de grâu,<br> 
Cu şorţul negru prins în brâu,<br> 
O pierd din ochi de dragă.<br>
Şi când o văd, îngălbenesc;<br> 
Şi când n-o văd, mă-mbolnăvesc,<br> 
Iar când merg alţii de-o peţesc,<br> 
Vin popi de mă dezleagă. </p>
<p class="Strofa">
La vorbă-n drum, trei ceasuri trec – <br>
Ea pleacă, eu mă fac că plec,<br> 
Dar stau acolo şi-o petrec <br>
Cu ochii cât e zarea.<br>
Aşa cum e săracă ea, <br>
Aş vrea s-o ştiu nevasta mea,<br> 
Dar oameni răi din lume rea <br>
Îmi tot închid cărarea. </p> 
<p class="Strofa"> 
Şi câte vorbe-mi aud eu!<br> 
Toţi fraţii mă vorbesc de rău,<br> 
Şi tata-i supărat mereu, <br>
Iar mama, la icoane,<br>
Mătănii bate, ţine post; <br>
Mă blestemă: „De n-ai fi fost!<br> 
Eşti un netot! Ţi-e capul prost<br> 
Şi-ţi faci de cap, Ioane!“ </p> 
<p class="Strofa"> 
Îmi fac de cap? Dar las’ să-mi fac!<br> 
Cu traiul eu am să mă-mpac<br> 
Şi eu am să trăiesc sărac, <br>
Muncind bătut de rele! <br>
La fraţi eu nu cer ajutor, <br>
Că n-am ajuns la mila lor –<br> 
Şi fac ce vreau! Şi n-am să mor<br> 
De grija sorţii mele!  </p>
<p class="Strofa"> 
Mă-ngroapă fraţii mei de viu!<br> 
Legat de dânsa, eu să ştiu<br> 
Că am urâtei drag să-i fiu? <br>
Să pot ce nu se poate?<br> 
Dar cu pământul ce să faci?<br> 
Şi ce folos de boi şi vaci?<br> 
Nevasta dacă nu ţi-o placi,<br> 
Le dai în trăsnet toate! </p>
<p class="Strofa"> 
Ori este om, de sila cui<br> 
Să-mi placă tot ce-i place lui!<br> 
Aşa om nici vlădica nu-i<br> 
Şi nu-i nici împăratul!<br> 
Să-mi cânte lumea câte vrea,<br> 
Mi-e dragă una şi-i a mea:<br> 
Decât să mă dezbar de ea, <br>
Mai bine-aprind tot satul! </p>

</div>
    <a href="./cuprins.html" class="Cuprins">La cuprins</a>
    <a href="./REGINA OSTROGOȚILOR.html" class="Next">Mai departe</a>

</html>