<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>PRAHOVA</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->
<em><h1 class="Titlu">PRAHOVA </h1></em><br>

<hr class="Linie">
<div class="Poezie">

<p class="Strofa">  
Din pământ, din locuinţa <br>
Mamei tale, ieşi zâmbind,<br> 
Prahova! Şi stai mirată<br> 
Şi te tremură dorinţa<br> 
Să vezi lumea cu lumină!<br> 
Inima de plâns ţi-e plină;<br> 
Ochii tăi spre soare cată <br>
Şi-ai tăi ochi mai vii s-aprind.</p>
<p class="Strofa"> 
În pământ cât e de rece <br>
Şi-n pământ nu vezi nimic –<br> 
Nu te mai întoarce-acasă! <br>
Eu pe drum te voi petrece <br>
Cu poveşti şi cu poveţe,<br> 
Voi cânta a ta frumseţe! <br>
Lasă lumea ta, o lasă,<br> 
Tu frumoasă, eu voinic!</p>
<p class="Strofa"> 
Vino-ncet pe-aici, iubită!<br> 
Adă mâna, să nu cazi<br> 
Peste pietrele din cale!<br> 
Tu tresari de fericită <br>
Şi-mbătată de viaţă;<br> 
Soarele-ţi răsare-n faţă – <br>
Haid-acum fugind la vale <br>
Printre şoptitorii brazi.</p>
<p class="Strofa"> 
Ce frumos se-mbracă dealul<br> 
Cu flori roşii pe-unde treci! <br>
Îţi întâmpină sosirea <br>
Munţii ce despart Ardealul,<br> 
Codrii vechi şi plini de noapte,<br> 
Luncile cu mii de şoapte.<br> 
Râzi cu hohot la privirea <br>
Neguroşilor Buceci? </p>
<p class="Strofa"> 
Uite-acum cât eşti de mare,<br> 
Uite ce frumoasă eşti!<br> 
Tu, sălbatico-ntre fete,<br> 
Iată sate-acum în zare, <br>
Prahova, să fii cuminte!<br> 
Ţine cumpăt la cuvinte,<br> 
Stai şi pune-ţi flori în plete,<br> 
Mai frumos să te găteşti.</p>
<p class="Strofa"> 
Potriveşte-ţi părul bine;<br> 
Strânge mijlocelul tău,<br> 
Pieptul plin ca să-ţi răsară! <br>
S-or uita flăcăi la tine, <br>
Şi copile tinerele: <br>
Să vorbeşti frumos cu ele,<br> 
Să nu-ţi scoată vorbă-n ţară<br> 
Că tu eşti crescută rău!</p>
<p class="Strofa"> 
Iată satul! E Azuga.<br> 
Tu auzi acum întâi <br>
Dulce vuiet de vioară – <br>
Haid,-iubito, haid’ cu fuga,<br> 
Să jucăm şi noi chindia!<br> 
Cum te-aprinde veselia <br>
Şi cum joci tu de uşoară,<br> 
Şi-ai voi să tot rămâi!</p> 
<p class="Strofa"> 
Dar te mână-n lume dorul<br> 
Să vezi lumea! Şi tu fugi<br> 
Şi te pierzi visând cu gândul.<br> 
Veselă-ţi mlădii trupşorul<br> 
Şi la brâu pui flori de viţă, <br>
Flori de crâng pui în cosiţă <br>
Şi pe-alesul tău visându-l <br>
Treci prin văi, cu blânde rugi.</p>
<p class="Strofa"> 
Dar auzi! E plin pământul <br>
De răsunete! Pe loc <br>
Un balaur cât un munte <br>
Vine-nfiorat ca vântul<br> 
Cu o sută de picioare – <br>
Cu mugiri şuierătoare,<br> 
Şi-i c-un ochi de foc în frunte<br> 
Şi pe nări el varsă foc!</p>
<p class="Strofa"> 
Prahova năvalnic sare,<br> 
Neştiind aceasta ce-i. <br>
Pletele-i rămân răzleţe,<br> 
Ochii plini de spaimă-i are<br> 
Şi cu pieptul gol s-aruncă <br>
Peste liniştita luncă – <br>
Părul ei sunt valuri creţe, <br>
Spuma albă-i pieptul ei!</p>
<p class="Strofa"> 
Te-ai speriat, frumoasă fată,<br> 
Galbenă ce te-ai făcut! <br>
A fost tren, n-a fost balaur! <br>
Plângi acum şi, ruşinată, <br>
Pieptul plin, vădita taină,<br> 
Ţi-l ascunzi sub larga haină<br> 
Şi dai părului de aur <br>
Tot repaosul pierdut.</p>
<p class="Strofa"> 
Dar tu uiţi curând! Şi iară<br> 
Salţi pe netedele lunci, <br>
Şi cu râsuri repetate,<br> 
Veselă din cale-afară, <br>
Iai câmpiile de-a latul,<br> 
Şi când vezi deoparte satul<br> 
Baţi în palme şi pe spate <br>
Capul gingaş ţi-l arunci.</p>
<p class="Strofa"> 
Iat-o! Pe sub râpi înalte, <br>
Ea cu hohote adânci <br>
Fuge, parcă-i urmărită;<br> 
Strânge pieptul să nu-i salte<br> 
Şi pe după stânci dispare –<br> 
Şi târziu, departe-n zare,<br> 
Leneşă şi obosită,<br> 
Iese iar de după stânci.</p> 
<p class="Strofa"> 
Câteodată, mânioasă,<br> 
Spumegând la cotituri,<br> 
Te azvârli vuind la vale –<br> 
Dar aşa eşti mai frumoasă!<br> 
Ochii negri ţi-i întuneci;<br> 
Şi sălbatică aluneci;<br> 
De-al tău vuiet gem în cale<br> 
Luniştitele păduri.</p>
<p class="Strofa"> 
Stai! Tu simţi un tremur rece!<br> 
Caraimanul, până-n nori, <br>
Stă pândind în cap să-ţi cadă<br> 
Pe sub el dacă vei trece!<br> 
Uite, parcă-l mişcă vântul!<br> 
Să ne-ajute Domnul sfântul!<br> 
Uite-acum, să nu ne vadă –<br> 
Am scăpat! dar ce fiori!</p>
<p class="Strofa"> 
Dar de ce-ţi astâmperi pasul?<br> 
Prahova, de ce te miri? <br>
De ce vezi, îţi moare mintea<br> 
Şi-ţi întinereşte glasul – <br>
Iată, vilele răzleţe <br>
Cu ciudate turnuleţe!<br> 
Tu te-nchini pe dinaintea <br>
Învechitei mânăstiri.</p>
<p class="Strofa"> 
Vezi castelul în lumină;<br> 
Brazi trăsniţi pe dânsul cad<br>. 
Şi sub codru, visătoare,<br> 
Trece-n gânduri o regină<br> 
Palidă – e Carmen Sylva! <br>
Al ei nume pomeni-l-va <br>
Codru-n veci, c-a fost sub soare<br> 
Doamna codrilor de brad.</p>
<p class="Strofa"> 
Să plecăm, frumoasă fată,<br> 
Să plecăm, că zăbovim!<br> 
Iată, Prahoviţa-n vale,<br> 
Ca şi tine-o alintată,<br> 
Pribegind cu doru-i volnic!<br> 
Iată. Câmpina pe colnic,<br> 
Şi Doftana-ţi iese-n cale –<br> 
Şi noi tot călătorim.</p>
<p class="Strofa"> 
Şi-acum trenul când mai vine<br> 
Nu te temi! Cu el în pas<br> 
Fugi alături, salţi nebună,<br> 
Râzi de el, şi el de tine!<br> 
El uşor şi tu uşoară – <br>
Dar el zboară, zboară, zboară,<br> 
Şi prin văi departe sună<br> 
Batjocoritoru-i glas.</p>
<p class="Strofa"> 
Dar ce ai, frumoasă fată,<br> 
De ce-ţi bate pieptul des?<br> 
Prahova, după movilă<br> 
Pentru ce te-opreşti mirată <br>
Şi pleci ochii? Colo-n zare<br> 
Un flăcău frumos răsare, <br>
E Teleajenul, copilă,<br> 
Simţi că este-al tău ales.</p>
<p class="Strofa"> 
Semne el cu mâna-ţi face; <br> 
Tu roşeşti râzând mereu,<br> 
Şi râzând te-neacă plânsul.<br> 
Prahova, te las în pace!<br> 
Nu mai ceri a mea-nsoţire,<br> 
Te-am adus până la mire: <br>
Mână-n mână tu cu dânsul<br> 
Să plecaţi cu Dumnezeu!</p>
</div>
    <a href="./cuprins.html" class="Cuprins">La cuprins</a>
    <a href="./LA PÂRÂU.html" class="Next">Mai departe</a>

</html>