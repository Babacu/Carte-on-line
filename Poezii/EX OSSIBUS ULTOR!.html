<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ex ossibus ultor</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">EX OSSIBUS ULTOR!</h1></em><br>
<hr class="Linie">
<div class="Poezie">
<p class="Strofa">A fost un tânăr împărat <br>
– De la mişei a smuls averea<br> 
Şi-a smuls de la tirani puterea<br> 
Şi mulţi nebuni a spânzurat.</p><br>
<p class="Strofa">Dar patru inşi vorbind în şoapte<br> 
L-au dus în giulgiuri învelit<br> 
Şi-n codrul cel mai tăinuit<br> 
L-au îngropat târziu în noapte.</p><br> 
<p class="Strofa">Cei tari au zis: „A fost mişel!<br> 
Ne-a prigonit prea multă vreme.“ <br>
Iar popii fulgerau blesteme<br> 
În cei ce mai vorbeau de el:</p><br> 
<p class="Strofa" >Nici voie să-şi cernească portul, <br>
Nici drept să-l plângă n-au avut,<br> 
Şi niciodată n-au ştiut <br>
În ce pământ le doarme mortul.</p><br> 
<p class="Strofa">Şi nu vor şti! Căci groapa lui <br>
În blestemat pământ s-ascunde.<br> 
Nici soare-acolo nu pătrunde,<br> 
Nici plângerile nimărui,</p><br> 
<p class="Strofa">Jurat-a iadul să-ngrădească <br>
Cu nopţi de veci acest mormânt;<br>
Iar brazii tac, că nici un vânt<br> 
Nu-i clatină ca să vorbească.</p><br>
<p class="Strofa">Dar noaptea-n zare, uneori,<br>
Când e furtună-n depărtare,<br> 
La margini de-orizont răsare<br> 
Un fulger alb, târziu spre zori,</p><br> 
<p class="Strofa">Şi-ntruna spre păduri arată<br> 
Şi scapără spre ea mereu; <br>
E, parc-arată Dumnezeu<br> 
Spre groapa cea de veci uitată.</p><br> 
<p class="Strofa">Iar într-o noapte va lovi! <br>
Şi spintecată de lumină<br> 
Fugi-va noaptea cea haină,<br> 
Şi brazii-n flăcări or vorbi:</p><br> 
<p class="Strofa">Şi-atunci, cu fulgerul tovarăş,<br> 
Ieşi-va mortul împărat,<br> 
Şi-n iadul lor, de-unde-au plecat,<br> 
S-or prăbuşi tiranii iarăşi.</p><br>
</div>
<!-- <img src="./asset/T1.png" alt="tapet" width="1920" height="1240" class="Tapet">-->
    <a href="./cuprins.html" class="Cuprins">La cuprins</a>
    <a href="./CÂNTEC.html" class="Next">Mai departe</a>

</html>