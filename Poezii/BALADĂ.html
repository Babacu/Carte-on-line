<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>BALADĂ </title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">BALADĂ </h1></em><br>
<hr class="Linie">
<div class="Poezie">

<p class="Strofa"> 
Sunt eu de vină, mamă, <br>
Sunt eu de vin-acum? <br>
El m-a-ntâlnit odată <br>
În zori de zi pe drum;</p> 
<p class="Strofa"> 
Glumind m-a strâns de mână,<br> 
Şi ce-i dacă m-a strâns?<br> 
Sunt eu copilă mică <br>
Să-mi fac din glumă plâns?</p>
<p class="Strofa"> 
Era să-l las, măicuţă,<br> 
Cu gluma şi să tac, <br>
Era să ţip obraznic, <br>
Ori ce era să fac?</p>
<p class="Strofa"> 
Şi tot pe mine, biata, <br>
Şi vină şi ponos! <br>
Eram chemaţi la nuntă <br>
Şi n-aveam brâu frumos,</p>
<p class="Strofa"> 
Că n-ai voit să-mi cumperi,<br> 
Dar el mi-a cumpărat. <br>
Şi ce-i un brâu? Şi-n urmă <br>
Eu nici nu l-am rugat.</p>
<p class="Strofa"> 
Era să merg la nuntă <br>
Ca cei din neam sărac,<br> 
Să fiu de râs în lume? <br>
Ori ce era să fac?</p> 
<p class="Strofa"> 
De ce-mi arunci tu vina,<br> 
Tot vină cu păcat? <br>
El m-a oprit în cale <br>
Pe lunci şi m-a-ntrebat</p> 
<p class="Strofa"> 
Pe unde-i bietul tata? <br>
Şi-i vesel, sănătos?<br> 
Şi m-a-ntrebat de tine,<br> 
Aşa de prietenos.</p>
<p class="Strofa"> 
De bine când mă-ntreabă. <br>
Eu cum era să tac? <br>
Să-l las în drum cu vorba.<br> 
Ori ce era să fac?</p> 
<p class="Strofa"> 
Şi-acum întreagă vina <br>
Pe mine tu o pui! <br>
El m-a-ntâlnit pe punte,<br> 
Şi ştii tu felul lui:</p>
<p class="Strofa"> 
M-a strâns de peste braţe <br>
Să nu le pot mişca, <br>
Şi nu-mi lăsa răsuflet,<br> 
Aşa mă săruta.</p> 
<p class="Strofa"> 
Te zbaţi, dar tu eşti slabă,<br> 
Şi puntea toată sloi:<br> 
Cădeam, fereşte Doamne,<br> 
Sub gheaţă amândoi!</p>
<p class="Strofa"> 
Şi-acum, tot eu, sărmana,<br> 
Cu vina m-am ales!<br> 
Că nu-ţi venise vaca<br> 
Şi-n cale-i m-ai trimes.</p>
<p class="Strofa"> 
El, iată-mi-l că vine <br>
Să-mi fie soţ în crâng;<br> 
Era-ntuneric beznă,<br> 
Şi nu vedea că plâng.</p>
<p class="Strofa"> 
Şi-apoi... să-mi spui pe suflet:<br> 
Era să las pe plac<br> 
La lupi în codri vaca,<br> 
Ori ce era să fac?</p>
</div>
<!-- <img src="./asset/T1.png" alt="tapet" width="1920" height="1240" class="Tapet">-->
    <a href="./cuprins.html" class="Cuprins">La cuprins</a>
    <a href="./DIN ADÂNCIMI.html" class="Next">Mai departe</a>

</html>