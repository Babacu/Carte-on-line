<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ex ossibus ultor</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">NOAPTE DE VARĂ</h1></em><br>
<hr class="Linie">
<div class="Poezie">

   
       <p class="Strofa">Zările, de farmec pline, <br>
                        Strălucesc în luminiș;<br> 
                        Zboară mierlele-n tufiș <br>
                        Și din codri noaptea vine <br>
                        Pe furiș. </p> 
        <p class="Strofa">   Care cu poveri de muncă<br> 
                Vin încet și scârțâind;<br>
                Turmele s-aud mugind,<br> 
                Și flăcăii vin pe luncă<br> 
                Hăulind.  </p>
        <p class="Strofa">  Cu cofița, pe-ndelete,<br> 
                Vin neveste de la râu; <br>
                Și, cu poala prinsă-n brâu,<br> 
                Vin cântând în stoluri fete <br>
                De la grâu. </p>
        <p class="Strofa">De la gârlă-n pâlcuri dese <br>
                Zgomotoși copiii vin; <br>
                Satul e de vuiet plin; <br>
                Fumul alb alene iese <br>
                Din cămin. </p>
        <p class="Strofa">Dar din ce în ce s-alină <br>
                Toate zgomotele-n sat,<br> 
                Muncitorii s-au culcat.<br> 
                Liniștea-i acum deplină <br>
                Și-a-nnoptat. </p>
        <p class="Strofa">Focul e-nvelit pe vatră,<br> 
                Iar opaițele-au murit, <br>
                Și prin satul adormit <br>
                Doar vrun câine-n somn mai latră <br>
                Răgușit.  </p>
        <p class="Strofa">Iat-o! Plină, despre munte <br>
                Iese luna din brădet<br> 
                Și se nalță,-ncet-încet,<br> 
                Gânditoare ca o frunte <br>
                De poet.  </p>
      <p class="Strofa">Ca un glas domol de clopot<br> 
                Sună codrii mari de brad; <br>
                Ritmic valurile cad, <br>
                Cum se zbate-n dulce ropot <br>
                Apa-n vad </p>
       <p class="Strofa">Dintr-un timp și vântul tace; <br>
                Satul doarme ca-n mormânt – <br>
                Totu-i plin de duhul sfânt: <br>
                Liniște-n văzduh și pace <br>
                Pe pământ. </p>
       <p class="Strofa">Numai dorul mai colindă, <br>
                Dorul tânăr și pribeag.<br> 
                Tainic se-ntâlnește-n prag,<br>
                Dor cu dor să se cuprindă,<br> 
                Drag cu drag. </p>
       


    </div>
<!-- <img src="./asset/T1.png" alt="tapet" width="1920" height="1240" class="Tapet">-->
    <a href="./cuprins.html" class="Cuprins">La cuprins</a>
    <a href="./MÂNIOASĂ.html" class="Next">Mai departe</a>

</html>

</body>
</html>