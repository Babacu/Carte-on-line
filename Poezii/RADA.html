<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>RADA</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">RADA</h1></em><br>
<hr class="Linie">
<div class="Poezie">


<p class="Strofa">Are Dochia mult cât are,<br> 
Nu e mult o fată mare? <br> 
Că-ntre domni, dar orişiunde,<br>  
Dacă-ţi ştie ea răspunde <br> 
Grai ales şi lin ca apa,<br>  
Apoi las’ că Rada ştie <br> 
Şi-n ce fel să poarte sapa.<br>  
A fost şi ea-n şcoli o toamnă,<br>  
Dar găseşti ca ea vro doamnă? <br> 
Cu cosiţă gălbioară,<br>  
Ea e naltă şi uşoară – <br> 
S-o vezi numai şi să tremuri!<br>  
Şi de-abia pe la Sân-Petru <br> 
Umple optsprezece vremuri.</p> 
<p class="Strofa">Sunt şi-n sat destule fete,<br>  
Cari de n-au cu ce să-mbete <br> 
Ochii omului, au pieptul ele <br> 
Alb de taleri şi mărgele.<br>  
Rada, când o vezi, te fură <br> 
Cu necontenitul zâmbet<br>  
Şi cu-a vorbelor căldură.<br>  
Harnică, din zorii zilei<br>  
Nu stau mâinile copilei <br> 
Fără lucru, tot să prindă,<br>  
Casa lor toată-i oglindă.<br>  
La izvor vezi pe Rodica<br>  
Până-n zori, când pe sub streşini<br>  
Încă doarme rândunica.</p> 
<p class="Strofa">Pe izlaz nu-i multă hrana<br> , 
Dar vezi albă ce-i Joiana!<br>  
Şi-n amurg copila-n tindă<br>  
Foc în vatră vrea s-aprindă,<br>  
Dar mu-mu, Joiana muge –<br>  
Radă, fă, s-alergi degrabă,<br>  
Că-n şopron viţelul suge.<br>  
– „Doar’ e tare! Haid’ mai iute!“ <br> 
Şi din drum, ca să-i ajute,<br>  
Vin flăcăii totdeauna.<br>  
Nu-l înjugi aşa cu buna <br> 
Pe viţel, şi Rada-i slabă,<br>  
Ştiu flăcăii! Şi-şi fac seara <br> 
Pe-aici vecinic ceva treabă.</p> 
<p class="Strofa">Vaca-i tot ce-au ei, ea biata!<br>  
Toarce-n sat cu ziua fata,<br>  
Dar e veselă din fire;<br>  
De noroc şi-ndestulire<br>  
Inima-i în veci e plină:<br>  
Când e fericită, spune-mi,<br>  
Mai mult ce-are o regină?<br>  
Rada-i nălucire vie,<br>  
Când aleargă pe câmpie <br> 
Şi-i bat vânturi în cosiţă,<br>  
Ori când seara stă-n portiţă,<br>  
Şi-o întrebi: „Ce-aştepţi, iubită?“<br>  
Şi pe dup-un stâlp s-ascunde,<br>  
Galbenă şi zăpăcită.</p> 
<p class="Strofa">Dar la holdă! Arde soare,<br>  
Fetele secerătoare<br>  
Râd şi cântă, snopi fag grâul,<br>  
Murmură-ntre sălcii râul:<br>  
Fug la râu vro patru fete,<br>  
E şi Rada? Fug flăcăii<br>  
Şi ei, toţi, şi nu le-e sete.<br>  
Şi-n genunchi atunci pe ţărmuri<br> 

Ea din pumni cât două sfărmuri <br> 
Bea, iar Nicu: – „Dă-mi şi mie!“ <br> 
— „Taci! şi bea din pălărie!“ <br> 
Cere el, cer mulţi să-i deie:<br>  
Rada râde, le dă apă,<br>  
Toţi din pumnii ei să beie.</p> 
<p class="Strofa">— „Zece stropi nu pot să-ncapă:<br>  
Prea e mic păhar de apă!“<br>  
Şi-atunci ea, când el glumeşte,<br>  
Joacă pumnii şi-l stropeşte<br>  
Pe obraz, dar drăgălaşă <br> 
Tot ea-l zvântă,-n loc de cârpă<br>  
Mâneca de la cămaşă.<br>  
Şi cum ştie ea s-aleagă <br> 
Ce-i frumos! Atât de dragă<br>  
O dă portul îmbrăcându-l!<br>  
Când o vezi, te-mbată gândul<br>  
Că, iubind-o trei dumineci,<br>  
S-ar mira de tine-altarul<br>  
Ce păcat ai să cumineci! </p>
<p class="Strofa">Iat-o veselă şi-aprinsă<br> ; 
Joacă hora! Cum e-ncinsă,<br>  
Cum îşi poartă-a ei făptură,<br>  
Toată-i ca-n zugrăvitură – <br> 
Mamele, privind-o-n horă, <br> 
Se cotesc: „Olio, tu leică,<br>  
Ce mai drac frumos de noră!“<br>  
De-o-ntâlnesc în drum bătrânii,<br>  
Ei fac pod cu palma mâinii<br>  
Peste ochii slabi, s-o vadă:<br>  
„Draga moşului, tu Radă!“<br>  
Şi uimiţi de fata Dochii<br>  
O dezmiardă şi, când pleacă,<br>  
Umezi au de lacrămi ochii.</p> 
<p class="Strofa">Dar de-i Rada cât de blândă,<br>  
Ea de mic-a fost osândă <br> 
Pentru sat. Şi nu-i mirare,<br>  
Ei flăcăi, ea fată mare:<br>  
Pentru-un râs al ei se ceartă,<br>  
Şi din joc se prind feciorii<br>  
La trânteli, cât Doamne iartă!<br>  
Da! Şi Rada-i mare hoaţă,<br>  
Poate satul tot să-l scoaţă<br>  
Din sărit’, ea ştie bine!<br> 

Dar se teme de-oarecine.<br>  
Mă-sa e? Ferească Domnul!<br>  
Alt temut: ca să nu-şi piardă<br>  
Pe acel ce-i pierde somnul.</p> 
<p class="Strofa">– „Unde mergi?“ – „Mă duc la moară!“ <br>
– „Viu şi eu!“ Şi din uscioară <br> 
Vladu iese-n cap de stradă.<br>  
— „Nu m-ajungi!“ – „Te-ajung eu, Radă!“<br> 
Dar fugind i se desprinde<br>  
Şorţul alb din brâu, iar Vladu<br>  
Nu-i dă şorţul, ci i-l vinde.<br>  
— „Ieri mi te-am făcut scăpată;<br>  
Azi nu-mi scapi nesărutată!“ <br>
— „Cum nu scapi din mână fumul – <br>
Nu-mi eşti drag, de ce-mi ţii drumul?“<br>  
Ea nu-şi crede-a ei cuvinte;<br>  
De le-ar crede Vladu însă, </p>
<p class="Strofa">Rada şi-ar ieşi din minte.<br>  
Şi cum vrea şi nu vrea fata,<br>  
Dragul ia, dragul dă plata.<br>  
Un sărut păcat să fie?<br>  
Numai popa să nu-l ştie,<br>  
Că te sperie cu iadul – <br> 
M-ar putea speria pe mine<br>  
Popii toţi, de-aş fi eu Vladul!</p>
</div>
<!-- <img src="./asset/T1.png" alt="tapet" width="1920" height="1240" class="Tapet">-->
    <a href="./cuprins.html" class="Cuprins">La cuprins</a>
    <a href="./TREI, DOAMNE, ŞI TOŢI TREI.html" class="Next">Mai departe</a>

</html>