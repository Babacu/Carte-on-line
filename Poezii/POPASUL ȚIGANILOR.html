<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>POPASUL ŢIGANILOR </title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->
<em><h1 class="Titlu">POPASUL ŢIGANILOR</h1></em><br>
<em>(după Geibel)</em>
<hr class="Linie">
<div class="Poezie">

<p class="Strofa">  
În noapte, sub poale de codru-nverzit,<br> 
E freamăt de glasuri, un tainic şoptit;<br> 
Ard galbene flăcări şi-n zare de foc<br> 
Vezi chipuri sinistre grămadă-ntr-un loc.</p>
<p class="Strofa"> 
Ţiganii, drumeţii cei vecinici ei sînt!<br> 
Cu ochii de fulger, cu pletele-n vânt;<br> 
La Nilul cel galben departe născuţi,<br> 
Ei arşi sunt de soare, de vânturi bătuţi.</p> 
<p class="Strofa"> 
Aproape de flăcări, pe pajişte stau<br> 
Bărbaţii sălbatici şi chiote dau,<br> 
Femeile-aleargă mâncare făcând<br> 
Şi umplu paharul şi-l poartă pe rând.</p>
<p class="Strofa"> 
Ei cântece cântă şi basmuri îşi spun<br> 
Din vremuri mai bune c-un alt cer mai bun;<br> 
Bătrâna ţigancă, acolo sub brazi,<br> 
Descântece-nvaţă pe negri nomazi.</p>
<p class="Strofa"> 
Şi oacheşe fete se-nşiră la joc <br>
În cerul cel magic al zării de foc,<br> 
Răsună ghitara fierbinte şi-ntins <br>
Şi jocul se-ncinge sălbatic şi-aprins.</p>
<p class="Strofa"> 
În urmă se culcă, odihnă cătând;<br> 
Le freamătă brazii s-adoarmă curând.<br> 
În vis, exilaţii pământului lor <br>
Văd Sudul, o ţară, şi ei un popor.</p>
<p class="Strofa"> 
Dar zorile roşii se varsă pe cer,<br> 
Frumoasele visuri fantastice pier.<br> 
Greu scârţâie carul, ei pleacă la pas –<br> 
Dar unde? O viaţă de drum şi popas!</p>
</div>
    <a href="./cuprins.html" class="Cuprins">La cuprins</a>
    <a href="./LORDUL JOHN.html" class="Next">Mai departe</a>

</html>