<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>DUŞMANCELE</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">DUŞMANCELE</h1></em><br>

<hr class="Linie">
<div class="Poezie">


 
<p class="Strofa"> 
Las’ ochii, mamă, las’ să plângă!<br> 
Tu-n leagăn tot cu mâna stângă<br> 
Mi-ai dat să sug de-aceea sânt <br>
Nătângă!<br>
Dar n-am pus doară jurământ,<br> 
Să merg neplânsă în mormânt!</p>
<p class="Strofa"> 
Nu plâng că mi-e de Leana teamă; <br>
De ciudă plâng eu numai, mamă.<br> 
Cuvintele ei nu le ieu<br> 
În samă,<br> 
Dar mi-e ruşine şi mi-e greu, <br>
Că scoală satu-n capul meu. </p>
<p class="Strofa"> 
Ea duce sfat din casă-n casă<br> 
Că n-am broboade de mătasă,<br> 
N-am şorţ cu flori – şi dacă n-am <br>
Ce-i pasă? <br>
N-am mers să-i cer, aveam-n-aveam;<br> 
Şi n-o să-mi meargă neam de neam. </p>
<p class="Strofa"> 
Stă-n drum de vorbă cu vecine<br> 
Şi bate-n pumni: – „Să mor îmi vine,<br> 
Auzi tu! Să se prindă ea <br>
Cu mine!<br> 
Ştii, ieri, la moară, ce spunea? <br>
Că-s proastă foc şi gură rea!</p>
<p class="Strofa"> 
Şi-auzi! îi umblă-n cap, tu, soră,<br> 
S-ajungă ea Lucsandrei noră!<br> 
O, meargă-i numele! N-o vezi<br> 
La horă?<br>
Ce şorţ! Nu-ţi vine nici să crezi;<br> 
Fă cruce, fa, să nu-l visezi.</p>
<p class="Strofa"> 
Nu l-aş purta nici de poruncă!<br> 
Ce poartă ea, alt om aruncă.<br> 
C-un rând de haine-o văd mergând <br>
La muncă,<br>
La joc şi hori acelaşi rând,<br> 
Îl poartă-ntruna, şi de când!</p>
<p class="Strofa">  
Lucsandra-i doară preuteasă,<br>  
Ea-şi cată noră mai aleasă, <br> 
S-o ducă-n bunuri şi-n duium <br> 
Acasă. <br> 
Ea n-a ajuns, oricum şi cum,<br>  
Să-şi strângă nora de pe drum. </p>
<p class="Strofa"> 
Să-şi ieie noră pe-o satană?<br>  
Că e săracă şi golană;<br>  
De ce nu vine ca să-i dau<br>  
Pomană?<br> 
Nu-i casa lor în care stau <br>
Şi-n casă nici cenuşă n-au!“</p>
<p class="Strofa"> 
Auzi tu, mamă, câte-mi spune? <br> 
Şi-aleargă-n sat să mai adune<br>  
Şi câte porecliri pe-ascuns <br> 
Îmi pune. <br>
De-aş sta să-i dau şi eu răspuns,<br>  
La câte legi am fi ajuns!</p>
<p class="Strofa"> 
Ea-mi sare-n drum, că doară-doară<br>  
M-apuc să-i spui o vorbă-n poară;<br>  
Şi dacă tac, îi vin călduri<br>  
Să moară.<br>  
Să vezi tu, mamă,-njurături! <br> 
Că ea cu mă-sa-s zece guri.</p> 
<p class="Strofa"> 
Cu gura, mă-sa bate-o gloată,<br>  
Şi-i de otravă Leana toată –<br>  
Mi-ar pune capul sub picior,<br>  
Să poată.<br> 
Dar lor pe plac eu n-am să mor,<br>  
Că n-am ajuns la mila lor.</p>
<p class="Strofa"> 
De foame nu dau popii ortul! <br> 
Eu iarna singură-mi ţes tortul<br>  
Şi umblu şi eu cum socot<br>  
Că-i portul.<br> 
De n-am mătăsuri, am ce pot,<br>  
Nici bun prea-prea, nici rău de tot.</p>
<p class="Strofa"> 
Mă prind cu ea? Cel sfânt s-o bată! <br> 
Dar cum mă prind? Ea e bogată,<br>  
Ce haine mi-am făcut ca ea <br> 
Vrodată? <br> 
La joc mă poţi oricând vedea <br> 
Cu fetele de sama mea! </p>
<p class="Strofa"> 
Ori am vorbit cu dânsa glume?<br>  
O fac de râs şi-i scot eu nume? <br> 
Ori ies, gătită-n ciuda ei,<br>  
În lume?<br>  
Îi ştiu eu focul – ochii mei!<br>  
Lisandru e, că alta ce-i? </p>
<p class="Strofa"> 
Dar ce? Îl ţiu legat de mine? <br> 
Îl trag de mânecă? Ba bine!<br>  
El vine-aşa, de dragul lui,<br>  
Când vine. <br>
Eu nu pot uşa să i-o-ncui,<br>  
De stă prea mult, eu cum să-i spui?</p> 
<p class="Strofa"> 
Sunt eu la urmă vinovată,<br>  
Că Leana umblă ca turbată<br>  
Să-l vadă-n casa lor intrând <br> 
O dată?<br>  
Şi dacă lui nu-i dă prin gând,<br>  
Ea blestemă de nu-şi dă rând!</p> 
<p class="Strofa"> 
Dar poate da ea bobi cu sâta!<br>  
O fierbe ciuda pe urâta,<br>  
Că-s mai frumoasă decât ea,<br>  
Şi-atâta!<br> 
Să aibă Leana-n frunte stea,<br>  
Nu-i partea ei ce-i partea mea.</p>
<p class="Strofa"> 
Că boii-s buni, bine-i bogată;<br>  
Dar dacă pui flăcăi odată <br>
S-aleagă dânşii cum socot<br> 
O fată: <br>
Bogata-şi pupă boii-n bot,<br> 
Îmbătrânind cu boi cu tot!</p>
  </div>
    <a href="./cuprins.html" class="Cuprins">La cuprins</a>
    <a href="./COSTEA.html" class="Next">Mai departe</a>

</html>