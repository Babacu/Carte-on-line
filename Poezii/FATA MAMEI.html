<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>FATA MAMEI </title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">FATA MAMEI </h1></em><br>
<hr class="Linie">
<div class="Poezie">

<p class="Strofa">
Cânta cu glas de-abia învolt<br> 
O doină ce-au adus-o-n sat<br> 
Flăcăi de peste Olt.<br> 
Spunea cum geme-n vânt pădurea;<br> 
Spunea de-un trandafir brumat, <br>
În doina ei; de-un ulm rotat<br> 
Şi de-o iubire cu păcat<br> 
Sosită de pe-aiurea.</p>
<p class="Strofa">
Cosea pe prag. Dar nu ştiu cum <br>
Azi prea se tot uitau la ea<br> 
Creştinii de pe drum.<br> 
În prag era şi prea lumină.<br> 
A-ntrat în casă. N-ajungea <br>
Lumină-n geam, şi nu vedea;<br> 
S-a dus sub nuc. Dar îi părea<br> 
Pustiu azi prin grădină.</p> 
<p class="Strofa">
Şi iar pe prag. Mai pe-nnoptat <br>
A mers s-aţâţe-n vatră foc,<br> 
Să facă de mâncat. <br>
Sosise tată-său din luncă <br>
Şi mamă-sa din iarmaroc.<br> 
Ca un copil gonit din joc, <br>
Ea tot umbla din loc în loc<br> 
Şi-a greu, ca de poruncă.</p>
<p class="Strofa">
– „Ţi-e, fată, rău, de nu cinezi?“ <br>
– „Mi-e rău!“ Şi-apoi ieşi curând.<br> 
– „Mi-e rău... aşa cum vezi!“<br> 
Iar tată-său, ca şi-altădată, <br>
N-a dat acestor vorbe rând,<br> 
Dar biata mamă,-nţelegând,<br> 
A stat ce-a stat şi-i dete-n gând <br>
Să iasă după fată.</p>
<p class="Strofa">
Bărbatul, singur în bordei,<br> 
S-a pomenit aşa ca-mpins<br> 
Cu gândul la femei. <br>
Şi se ciudea ce-i asta iară? <br>
Şi dup-o vreme l-a cuprins<br> 
Neastâmpărul, cu dinadins:<br> 
Nebune sunt? Ori ce le-a prins<br> 
De stau aşa pe-afară?</p>
<p class="Strofa">
Izbindu-şi pâinea-nviforat<br> 
Bătu cu ciudă din picior<br> 
Şi repede-a plecat.<br> 
S-a poticnit de-un lemn în tindă<br> 
Şi-şi mai făcu mâniei zor.<br> 
Dar unde-or fi? De joc li-e dor? <br>
Pe unde-or fi, de maica lor,<br> 
Ce horă au să-ntindă!</p>
<p class="Strofa">
Dar când ajunse la prilaz <br>
A stat năuc, şi-un sloi părea<br> 
Că-i trece peste-obraz. <br>
Vedea-n năprasnica-i mirare <br>
Cum una pe-alta se ţinea <br>
În braţe strâns şi nu-i venea <br>
Răsufletul, că le-auzea <br>
Plângând ca la-ngropare!</p>
</div>
<!-- <img src="./asset/T1.png" alt="tapet" width="1920" height="1240" class="Tapet">-->
    <a href="./cuprins.html" class="Cuprins">La cuprins</a>
    <a href="./PRUTUL.html" class="Next">Mai departe</a>

</html>