<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>LA OGLINDĂ</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">LA OGLINDĂ </h1></em><br>
<hr class="Linie">
<div class="Poezie">


 
<p class="Strofa">
Azi am să-ncrestez în grindă –<br>
Jos din cui acum, oglindă!<br> 
Mama-i dusă-n sat! Cu dorul<br> 
Azi e singur puişorul,<br> 
Şi-am închis uşa la tindă<br> 
Cu zăvorul.</p> 
<p class="Strofa">
Iată-mă! Tot eu cea veche!<br> 
Ochii? hai, ce mai pereche!<br> 
Şi ce cap frumos răsare!<br> 
Nu-i al meu? Al meu e oare?<br> 
Dar al cui! Şi la ureche<br> 
Uite-o floare. </p>
<p class="Strofa">
Asta-s eu! Şi sunt voinică!<br> 
Cine-a zis că eu sunt mică?<br> 
Uite, zău, acum iau seama <br>
Că-mi stă bine-n cap năframa<br> 
Şi ce fată frumuşică <br>
Are mama!</p>
 <p class="Strofa">
Mă gândeam eu că-s frumoasă!<br> 
Dar cum nu! Şi mama-mi coasă<br> 
Şorţ cu flori, minune mare –<br> 
Nu-s eu fată ca oricare:<br> 
Mama poate fi făloasă<br> 
Că mă are.</p>
<p class="Strofa"> 
Ştii ce-a zis şi ieri la vie?<br> 
A zis: – „Ce-mi tot spun ei mie!<br> 
Am şi eu numai o fată,<br> 
Şi n-o dau să fie dată;<br> 
Cui o dau voiesc să-mi fie<br> 
Om odată“.</p>
 <p class="Strofa">
Mai ştiu eu! Şi-aşa se poate!<br> 
Multe ştiu, dar nu ştiu toate.<br> 
Mama-mi dă învăţătură<br> 
Cum se ţese-o pânzătură,<br> 
Nu cum stau cei dragi de vorbă<br> 
Gură-n gură.</p>
 <p class="Strofa">
N-am să ţes doar viaţa-ntreagă!<br> 
Las’ să văd şi cum se leagă<br> 
Dragostea – dar ştiu eu bine!<br> 
Din frumos ce-l placi ea vine – <br>
Hai, mă prind feciorii dragă<br> 
Şi pe mine!</p>
 <p class="Strofa">
Că-s subţire! Să mă frângă<br> 
Cine-i om, cu mâna stângă!<br> 
Dar aşa te place dorul:<br> 
Subţirea, cu binişorul <br>
Când te strânge el, să-ţi strângă <br>
Tot trupşorul.</p>
 <p class="Strofa">
Braţul drept dacă-l întinde<br> 
Roată peste brâu te prinde<br> 
Şi te-ntreabă: „Dragă, strângu-l?“<br> 
Şi tu-l cerţi, dar el, nătângul,<br> 
Ca răspuns te mai cuprinde <br>
Şi cu stângul.</p>
 <p class="Strofa">
Iar de-ţi cere şi-o guriţă –<br> 
Doamne! Cine-i la portiţă?<br> 
Om să fie? Nu e cine!<br> 
Hai, e vântul! Uite-mi vine<br> 
Să văd oare cu cosiţă<br> 
Sta-mi-ar bine?</p>
<p class="Strofa">
O, că-mi stă mie-n tot felul!<br> 
Să mă port cu-ncetinelul:<br> 
Uite salbă, brâu, şi toate! <br>
Şi cosiţe cumpărate,<br> 
Stai, să-nchei şi testemelul<br> 
Pe la spate.</p>
 <p class="Strofa">
Uite ce bujor de fată –<br> 
Stai să te sărut o dată! <br>
Tu mă poţi, oglindă, spune!<br> 
Ei, tu doară nu te-i pune <br>
Să mă spui! Tu ai, surată,<br> 
Gânduri bune.</p>
<p class="Strofa"> 
De-ar şti mama! Vai, să ştie <br>
Ce-i fac azi, mi-ar da ea mie!<br> 
D-apoi! N-am să fiu tot fată,<br> 
Voi fi şi nevast-odată:<br> 
Las’ să văd cât e de bine<br> 
Măritată.</p>
 <p class="Strofa">
Că mi-a spus bunica mie<br> 
Că nevasta una ştie <br>
Mai mult decât fata, juna,<br> 
Ei, dar ce? Nu mi-a spus buna – <br>
Şi mă mir eu ce-o să fie <br>
Asta una!</p>
 <p class="Strofa">
Brâu-i pus! Acum, din ladă <br>
Mai ieu şorţu! O să-mi şadă <br>
Fată cum îmi stă nevastă...<br> 
Aolio! Mama-n ogradă! <br>
Era gata să mă vadă <br>
Pe fereastă.</p>
 <p class="Strofa">   
Ce să fac? Unde-mi stă capul?<br> 
Grabnic, hai să-nchid dulapul<br> 
Să mă port să nu mă prindă.<br> 
Salbă jos! Şi-n cui oglindă! <br>
Ce-am uitat? Închisă uşa <br>
De la tindă.</p>
 <p class="Strofa">
Intră-n casă? O, ba bine,<br> 
Şi-a găsit nişte vecine,<br> 
Stă la sfat... toată-s văpaie!<br> 
Junghiul peste piept mă taie; <br>
Doamne, de-ar fi dat de mine, </p>
</div>
    <a href="./cuprins.html" class="Cuprins">La cuprins</a>
    <a href="./EL-ZORAB.html" class="Next">Mai departe</a>

</html>