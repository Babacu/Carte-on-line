<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>RUGĂMINTEA DIN URMĂ</title>
<link rel="stylesheet" type="" href="./NOUL.css">
</head>

<body>

<em><h1 class="Titlu">RUGĂMINTEA DIN URMĂ</h1></em><br>

<p class="Strofa"></p>
       <p><em><h5>(după Lermontov)</em> </p>
 <hr class="Linie">

<div class="Poezie">
           

<p class="Strofa">  
Eşti schilav tot! Un cerşetor<br> 
Te-ntorci acum acasă,<br>   
Şi ce fecior frumos erai!<br>  
Dar oricum eşti, ce-ţi pasă!</p>
<p class="Strofa">   
Tu vei vedea iar satul tău <br> 
Şi casa voastră-n vale,<br>  
Şi biata mamă-ţi va ieşi<br>  
Plângând în cale.</p>
<p class="Strofa">    
Şi eu rămân să mor pe-aici<br>  
Cu liftele păgâne!<br>  
Ah, parcă simt că n-am s-ajung<br>  
Să văd ziua de mâine.</p>
<p class="Strofa">  
Cu douăzeci deodată-n car<br>  
La groapă mă vor duce,<br>  
Şi, bun e Domnul, de-om avea <br> 
La cap o cruce.</p>
<p class="Strofa">   
Noi de copii ne ştim, şi-am fost<br>  
Ca fraţii, ba mai bine.<br>  
Eu de-am avut un singur ban<br>  
L-am împărţit cu tine;</p>
 <p class="Strofa">   
Şi tu cu gura foc prindeai<br>  
Să-mi dai ajutorare;<br>  
Să-ţi răsplătească Dumnezeu,<br>  
Că-i bun şi mare!</p>
<p class="Strofa">   
Şi-auzi acum! De-or întreba<br>  
În sat de-a mea venire<br>  
Tu-n loc de adevăr să spui<br>  
Că n-ai de mine ştire, </p>
<p class="Strofa">   
Că n-am fost la un regiment – <br> 
Dar spune-le ce-ţi place. <br> 
Că pentru ei ori viu, ori mort,<br>  
Totuna face.</p>
<p class="Strofa">   
Iar mamei – Doamne, cum aş vrea<br>  
Credinţa s-o înşele! <br> 
Să-i spui că m-ai lăsat rănit <br> 
La Turnu-Măgurele,</p>
<p class="Strofa">   
Dar voi sosi cât de-n curând.<br>  
Ascultă-mi rugămintea, <br> 
Că mama, dac-ar şti că-s mort,<br>  
Şi-ar pierde mintea.</p>
<p class="Strofa">   
Tu s-o amâi cu zi de zi<br>  
Şi spune-i câte toate,<br>  
Ea e bătrână, n-are mult <br> 
Să mai trăiască, poate;</p>
<p class="Strofa">    
Şi pentru ce să-i amărăşti <br> 
Şi zilele puţine? <br> 
Că n-are-n lume bun şi drag<br>  
Decât pe mine. </p>
<p class="Strofa">  
Iar Linii, de s-ar întâmpla <br> 
Să vă-ntâlniţi vrodată,<br>  
Să-i spui că-s sănătos şi-aş vrea<br>  
S-o aflu măritată. </p>
<p class="Strofa">    
Tu uită-i-te-n ochi să vezi<br>  
De-o doare ori n-o doare; <br> 
Iar dacă vei vedea-o stând <br> 
Nepăsătoare,</p>
<p class="Strofa">  
Să-i spui că m-ai lăsat rănit<br>  
Pe umedele paie, <br> 
Că doctorul în carnea mea <br> 
Adâncă brazdă taie,</p> 
<p class="Strofa">   
Că de dureri eu mă izbesc<br>  
Şi urlu ziua-ntreagă,<br>  
Şi c-am murit gândind la ea,<br>  
Că mi-a fost dragă. </p>
<p class="Strofa">   
Şi dacă ochii ei atunci<br>  
Mai tulburi se vor face,<br>  
N-o mângâia! E de prisos,<br>  
Te rog s-o laşi în pace.</p>
<p class="Strofa">   
O frunză veştedă nu-ţi dă <br> 
Cuvânt să zici că-i toamnă <br> 
Şi-o lacrimă în ochii ei <br> 
Nimic nu-nseamnă!</p> 
<p class="Strofa">
Şi-acum dă-mi mâna! A sunat<br>  
Cornistul de plecare,<br> 
Du Oltului din partea mea <br> 
O caldă salutare,</p>
<p class="Strofa">
Şi-ajuns în ţară, eu te rog,<br> 
Fă-mi cel din urmă bine:<br>  
Pământul ţării să-l săruţi<br>  
Şi pentru mine!</p> 
</div>
 <a href="./cuprins.html" class="Cuprins">La cuprins</a>
    <a href="./LOGICĂ.html" class="Next">Mai departe</a>

              

</body>
</html>  