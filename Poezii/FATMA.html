<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ex ossibus ultor</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">FATMA</h1></em><br>
<hr class="Linie">
<div class="Poezie">
<p class="Strofa">
În faptul dimineţii, prin parc, îngândurată,<br> 
Se plimbă visătoare Fatma, frumoasă fată <br>
A marelui Ben-Omar, califul din Bagdad – <br>
Iar tinerele-i plete de peste umeri cad <br><br>


 <p class="Strofa">
Pe piept, şi ea le prinde mănunchi în alba-i mână.<br> 
Zâmbind s-aşază fata aproape de fântână <br>
Pe-o lespede de marmor, privind cu gândul dus <br>
La gura de balaur ce-azvârle apa-n sus.</p>


    <p class="Strofa">
Tiptil atunci, din umbra tufişului răsare <br>
Nin-Musa, rob din Yemen. El iese din cărare,<br> 
S-apropie de fată, o prinde pe furiş,<br> 
S-apleacă, o sărută şi piere prin tufiş.</p>


  <p class="Strofa">
Fatma tresare-n ţipet, de spaimă-ngălbenită.<br> 
– „El are fes ca-n Yemen şi haina zdrenţuită!“ – <br>
Şi grabnic eunucii se-nşiră, urmărind <br>
Ca şerpii prin tufişuri pe Musa-Nin, şi-l prind.</p>


 <p class="Strofa">
Fatma plângând se duce la tată-său şi-i spune:<br> 
– „Voi pune servitorii să-l bată! Şi voi pune <br>
Să-l târâie de-a lungul Bagdadului, legat <br>
De-a calului meu coadă, de-a celui mai turbat!</p>


 <p class="Strofa">
Mişelul!“ Şi Ben-Omar izbeşte cu piciorul <br>
Şi dă un semn. În lanţuri legat, cutezătorul <br>
Nin-Musa intră palid, cu ochii la pământ –<br> 
El are fes ca-n Yemen şi-o zdreanţă de veşmânt.</p>


    <p class="Strofa">
Fatma stă răzimată de-al tronului pilastru,<br> 
Şi sclavul stă nainte-i. El are fes albastru,<br> 
Şi-albaştri are ochii, d-un farmec dureros;<br> 
E tânăr şi e palid şi-aşa e de frumos!</p>


    <p class="Strofa">
S-aruncă furtunatic spre rob atunci sultanul,<br> 
Şi-i fulgeră-n cap ochii şi-n mână iataganul;<br> 
– „Acesta e?“ Şi fata se-ndoaie puţintel:<br> 
– „N-a fost acesta, tată! – Să nu loveşti în el!“</p>


  </div>  
 <a href="./cuprins.html" class="Cuprins">La cuprins</a>
    <a href="./NUNTA ZAMFIREI.html" class="Next">Mai departe</a>

</body>
</html>