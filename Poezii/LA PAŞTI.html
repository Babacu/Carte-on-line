<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>LA PAŞTI </title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->
<em><h1 class="Titlu">LA PAŞTI <h1></em><br>

<hr class="Linie">
<div class="Poezie">

<p class="Strofa">  
Prin pomi e ciripit şi cânt, <br>
Văzduhu-i plin de-un roşu soare,<br> 
Şi salciile-n albă floare – <br>
E pace-n cer şi pe pământ.<br> 
Răsuflul cald al primăverii<br> 
Adus-a zilele-nvierii.<br> 
Şi cât e de frumos în sat!<br> 
Creştinii vin tăcuţi din vale <br>
Şi doi de se-ntâlnesc în cale <br>
Îşi zic: Hristos a înviat!<br> 
Şi râde-atâta sărbătoare <br>
Din chipul lor cel ars de soare.<br> 
Şi-un vânt de-abia clătinitor<br> 
Şopteşte din văzduh cuvinte: <br>
E glasul celor din morminte,<br>
E zgomotul zburării lor!<br>
Şi pomii frunţile-şi scoboară <br>
Că Duhul Sfânt prin aer zboară.<br> 
E linişte. Şi din altar<br>
Cântarea-n stihuri repetate <br>
Departe până-n văi străbate – <br>
Şi clopotele cântă rar: <br>
Ah, Doamne! Să le-auzi din vale <br>
Cum râd a drag şi plâng a jale!<br> 
Biserica, pe deal mai sus,<br> 
E plină astăzi de lumină,<br> 
Că-ntreaga lume este plină <br>
De-acelaşi gând, din cer adus:<br>
În fapta noastră ni e soartea <br>
Şi viaţa este tot, nu moartea. <br>
Pe deal se suie-ncetişor<br> 
Neveste tinere şi fete,<br> 
Bătrâni cu iarna vieţii-n plete; <br>
Şi-ncet, în urma tuturor,<br> 
Vezi şovăind câte-o bătrână <br>
Cu micul ei nepot de mână.<br>
Ah, iar în minte mi-ai venit<br> 
Tu, mama micilor copile!<br> 
Eu ştiu că şi-n aceste zile<br> 
Tu plângi pe-al tău copil dorit!<br> 
La zâmbet cerul azi ne cheamă – <br>
Sunt Paştile! Nu plânge, mamă! </p>

</div>
    <a href="./cuprins.html" class="Cuprins">La cuprins</a>
    <a href="./SEARA.html" class="Next">Mai departe</a>
</body>
</html>