<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>MINCIUNA CREŞTINILOR</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->
<em><h1 class="Titlu">MINCIUNA CREŞTINILOR<h1></em><br>

<hr class="Linie">
<div class="Poezie">

<p class="Strofa">   
Proconsulul îi judeca<br> 
În largul tribunal din piaţă.<br> 
Avea doi popi creştini în faţă. <br>
Un scriitor din ceata sa <br>
S-a ridicat ca să citească <br>
Dovezi şi vorbe ce s-au spus <br>
De cei ce cred într-un Isus <br>
Şi despre legea creştinească.</p> 
<p class="Strofa">
– „Ei sunt o seamă de iudei <br>
Răutăcioşi din cale-afară.<br> 
Cu ceialalţi iudei din ţară <br>
Se gâlcevesc ca de-obicei.<br> 
Ei au un zeu, dar fără nume: <br>
Ei râd când noi jurăm pe zei: <br>
Iar a muri, aşa zic ei,<br> 
E cel mai mare bun din lume!“</p> 
<p class="Strofa">
A râs proconsulul: – „De-l vor, <br>
Să fie-al lor de-acuma bunul!<br> 
Dar ştiu că n-o să vrea nici unul<br> 
Căci e minciună spusa lor:<br> 
Hristos muri-n grozavă silă, <br>
Dar nu de bunăvoia lui: <br>
Ei de-ndărătnici spun ce nu-i <br>
Şi de-ndărătnici nu mi-e milă!“...</p> 
<p class="Strofa">
Dar iată, până când în chin <br>
Se zvârcolesc cei doi pe roată, <br>
Alţi doi se dezlipesc din gloată <br>
Şi-n faţa judecăţii vin.<br> 
– „Omoară-ne!“ – „Vă-nşeală gândul.<br> 
Că mă siliţi la crezământ! <br>
Dar nu vă cred, şi gata sînt <br>
Să vă omor pe toţi de-a rândul.“ </p>
<p class="Strofa">
O-ntreagă ceată din popor<br> 
Spre tribunal acum păşeşte.<br> 
Mirat proconsulul priveşte:<br> 
Sunt ei nebuni, ori moartea lor <br>
E-ntr-adevăr credinţă vie?<br> 
– „Minţiţi! Şi-aruncă pumnii-n sus. <br>
A fost un mincinos Isus... <br>
Câţi vor să moară deci, să vie!“ </p>
<p class="Strofa">
Dar când văzu că dânşii vin <br>
Mulţime multă, să-i omoare,<br> 
De-abia se ţine pe picioare <br>
De multă furie-Antonin.<br> 
– „Pornesc pe capul meu nebunii...<br> 
Voi moartea de la mine-o vreţi? <br>
Ah, ticăloşilor, n-aveţi <br>
Destule râpi, destule funii?“ </p>
<p class="Strofa">
El dă un semn. Şi-un grabnic stol <br>
De călăreţi izbesc poporul... <br>
– „Ei ştiu că e păcat omorul,<br> 
De-aceea mor... Să-mi faceţi gol <br>
În jurul meu! O simt eu bine,<br> 
Că moartea-i singurul lor ţel, <br>
Dar ei trăiesc c-un gând mişel:<br> 
Să facă toţi călău din mine!“ </p>
<p class="Strofa">
Şi-n laturi se azvârl acum <br>
Cu vuiet îngrozit păgânii,<br> 
– „A, iată-i! Mi s-adună câinii,<br> 
Stau blânzi şi nemişcaţi în drum <br>
Să-i calce caii... mor grămadă...<br> 
Loviţi-i dar şi-i spânzuraţi... <br>
Şi câinilor mâncare-i daţi <br>
Şi-i jupuiţi de vii pe stradă!</p>
<p class="Strofa">
Ei cred ce spun! Dar vreau să dau <br>
De ei societăţii seamă!<br> 
Tot rău-i stânjenit de teamă,<br> 
Şi team-aceşti nemernici n-au! <br>
Când n-are zei această gloată,<br> 
Ce crime poate face ea!<br> 
Şi când pedeapsa cea mai grea <br>
E pentru ei nimica toată!“</p>
</div>
    <a href="./cuprins.html" class="Cuprins">La cuprins</a>
    <a href="./ÎN MIEZUL VERII.html" class="Next">Mai departe</a>
</body>
</html>