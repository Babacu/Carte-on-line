<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ex ossibus ultor</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">CRĂIASA ZÂNELOR</h1></em><br>
<hr class="Linie">
<div class="Poezie">
           
<p class="Strofa">   
Orcanul însuşi stă domol<br>
Şi-n gânduri dulci se pierde,<br> 
Când zânele cu pieptul gol<br> 
Răsar pe lunca verde.</p>
<p class="Strofa">  
Uşoare, ca de neguri, fug <br>
Prin liniştea adâncă,<br> 
Obrajii lor, ca flori de rug,<br> 
Sunt nesărutaţi încă.</p>
<p class="Strofa">  
Vezi tu departe-n Răsărit<br> 
Aprins lucind ca focul<br> 
Palatul lor? Împrejmuit <br>
Cu zid d-argint e locul:</p>
<p class="Strofa">  
Acolo ele-n veci nu mor <br>
Şi vara-n veci nu moare,<br> 
Iar ele-şi au crăiasa lor<br> 
Şi toate sunt fecioare.</p> 
<p class="Strofa">  
La ţara lor nici zmei n-ajung!<br> 
Dar într-o zi, la poartă,<br> 
Bătu, de drumul greu şi lung,<br> 
Slăbită şi mai moartă,</p> 
<p class="Strofa">  
O fată de-mpărat, cerând<br> 
Un loc de mas, sărmana,<br> 
Şi se ruga milos de blând,<br> 
– „Şi cum te cheamă?“ – „Ana“.</p>
<p class="Strofa">  
— „Eu nu pot, Ano, să-ţi descui;<br> 
Acest drept al meu nu e.<br> 
Crăiasei noastre am să-i spui<br> 
Să vie să-ţi descuie.“ </p>
<p class="Strofa">  
P-un nor de aur lunecând <br>
A zânelor crăiasă<br> 
Venea cu părul râurând,<br> 
Râu galben de mătasă. </p>
<p class="Strofa">  
Crăiasa-n purpur şi-n smarald <br>
S-ascunde, nu s-ascunde,<br> 
Străbaţi cu ochii viul cald 
Al formelor rotunde.</p>
<p class="Strofa">  
Ard flacări ochii ei crăieşti<br> 
Cum stă la zid plecată;<br> 
– „Descui. Dar eu mă tem că eşti<br> 
Fecior!“ – „Ba nu: sunt fată!“</p>
<p class="Strofa">  
Şi dându-i zânele-adăpost<br> 
Trăia cu ele soră.<br> 
Dar într-o zi a fost ce-a fost<br> 
Că nu s-a duc la horă</p>
<p class="Strofa">  
Şi-având inel, ea se juca <br>
Stând singură-ntr-o vale: <br>
Pe-acolo doamna se plimba<br> 
Şi-a dat de Ana-n cale. </p>
<p class="Strofa">  
— „Ce ai tu, Ano?“ – „Uite ce-i!“<br> 
Crăiasa schimbă feţe,<br> 
Că n-a văzut în viaţa ei<br> 
Inel, şi ce mândreţe!</p>
<p class="Strofa">  
Din piatra tronului din rai<br> 
Cioplit în flori măiestre,<br> 
El singur unui fiu de crai<br> 
D-ajuns i-ar fi fost zestre.</p>
<p class="Strofa">  
— „Şi cum îi zici?“ – „Inel îi zic!“ <br>
Pe degetul suleget<br> 
Al zânei pus, pe cel mai mic,<br> 
Crescut părea pe deget.</p>
<p class="Strofa">  
— „O, dă-mi-l mie!“ drăgălaş<br> 
Se roagă ea-mbătată. <br>
– „Ţi-l dau, stăpâno, de mă laşi<br> 
Să te cuprind o dată!“ </p>
<p class="Strofa">  
Crăiasa-n veselia ei<br> 
Cu grabă se-nvoieşte:<br> 
– „Mă strângi la piept, şi-atâta ce-i?“<br> 
Şi pieptul Anei creşte,</p>
<p class="Strofa">  
Şi cum întinde braţul drept <br>
Mai viu îi bate pieptul<br> 
Şi tremură, strângând la piept <br>
Pe doamnă-sa cu dreptul. </p>
<p class="Strofa">  
– „Atâta ce-i?“ – „Dar m-a durut!<br> 
Să nu pui mâna stângă!“ <br>
Şi-n urmă zâna s-a zbătut <br>
Că prea mult vrea s-o strângă.</p>
<p class="Strofa">
Aşa fac şi copiii-n joc<br>     
Când nu-şi înţeleg vrerea, <br>
Dar zânei i-a părut d-atunci<br> 
Că i-a slăbit puterea. </p>
<p class="Strofa">  
A doua zi, sub umbre rari <br>
De pom cu floarea albă,<br> 
Făcea, având mărgăritari,<br> 
Dintr-înşii Ana salbă.</p> 
<p class="Strofa">  
Crăiasa vine iar. Zărind<br> 
Frumoasa jucărie, <br>
Aprinşii-i ochi mai mult s-aprind <br>
Să aib-acea mândrie.</p> 
<p class="Strofa">  
– „Ce-i asta?“ – „Salbă!“ Ard răzleţ <br>
Mărgeanuri roşii-n pară, <br>
Şi n-ai fi dat d-ajunsul preţ <br>
Al salbei, dând o ţară.</p>
<p class="Strofa">  
— „Şi cui o dai tu?“ pătimaş<br> 
Zâmbind crăiasa-ngână: <br>
– „Ţi-o dau şi ţie, de mă laşi<br> 
Să te sărut, stăpână!“</p>
<p class="Strofa">  
Pe nimeni ea n-a sărutat,<br> 
Ori poate flori şi fluturi,<br> 
Dar pentru salbă i-ar fi dat <br>
Şi-o sută de săruturi.</p>
<p class="Strofa">  
Aşa fac doi copii în joc,<br> 
Când nunţeleg ce-i jocul,<br> 
Dar zânei i-a părut d-atunci<br> 
Că i-a pierit norocul. </p>
<p class="Strofa">  
A treia zi, privind în lac<br> 
Copila, ca-n oglindă,<br> 
Cerca şi nu putea pe plac<br> 
Un brâu pe trup să-şi prindă.</p>
<p class="Strofa">  
Crăiasa vine iar. Grăbit<br> 
S-a-ncins atunci crăiasa, <br>
Şi cât de strâns i s-a lipit<br> 
De caldul trup mătasa!</p>
<p class="Strofa">  
Ea bate-n palme, vede-n lac<br> 
Că strânsă-i stă mai bine;<br> 
Rotunde, ca un cap de mac,<br> 
Stau sânurile pline, </p>
<p class="Strofa">  
Mai naltă pare, şi-n umblat<br> 
Mlădie ca o vargă,<br> 
Ea simte cât de rău i-a stat<br> 
În haina ei cea largă.</p>
<p class="Strofa">  
Şi ochii-i otrăviţi de dulci<br> 
La brâu sălbatici cată.<br> 
– „Ţi-l dau, cu tine de mă culci<br> 
Alăturea o dată!“</p>
<p class="Strofa">  
– „Dar, Ano, pentru ce nu-mi cei<br> 
Altce, că am eu multe!“ <br>
– „Nu vreu!“ Şi-n urmă asta ce-i?<br> 
De ce să n-o asculte?</p>


<p class="Strofa">* * * </p>


<p class="Strofa">  
Ştiţi voi povestea, când un fiu<br> 
De împărat odată,<br> 
În piept cu dor turbat de viu, <br>
S-a îmbrăcat în fată,</p>
<p class="Strofa">  
Şi-având în loc de paloş fus,<br> 
Şi-n loc de coif năframă,<br> 
Pe pieptul tânăr el şi-a pus<br> 
Altiţă-n loc de-aramă?</p>
<p class="Strofa">  
El stă pe tron, şi lângă el <br>
Ce trist crăiasa plânge! <br>
Cu mâna ei cea cu inel <br>
Rupându-şi salba, strânge</p>
<p class="Strofa">  
Genunchii lui, ea stă-n genunchi! <br>
Şi brâul şi-l dezleagă,<br> 
Şi păru-i desfăcut mănunchi<br> 
Îi umple faţa-ntreagă.</p>
<p class="Strofa">  
– „Eu toate, toate le-am pierdut!<br> 
Şi Dumnezeu mă piardă<br> 
Din ochii lui, că te-am crezut!“ <br>
El râde şi-o dezmiardă:</p>
<p class="Strofa">  
— „Acum nu-i timp să te boceşti; <br>
— Tu vii cu mine-acasă; <br>
Crăiasă dacă nu mai eşti, <br>
Vei fi împărăteasă!“</p>
</div>
               <a href="./cuprins.html" class="Cuprins">La cuprins</a>
    <a href="./PUNTEA LUI RUMI.html" class="Next">Mai departe</a>
</div>
</body>
</html>  