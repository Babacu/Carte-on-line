<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>DRAGOSTE ÎNVRĂJBITĂ</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->
<em><h1 class="Titlu">DRAGOSTE ÎNVRĂJBITĂ <h1></em><br>

<hr class="Linie">
<div class="Poezie">

<p class="Strofa">   
I <br><br>

Fata sta la poartă, mă-sa la prilaz – <br>
Nu ştiu ce-avea fata, că-i era necaz <br>
Şi umbla de colo până colo beată.<br> 
O vedea şi mă-sa că e supărată </p>
<p class="Strofa"> 
Şi că-i joacă-n lăcrămi ochii arşi de foc,<br> 
O vedea prin casă că se-nvârte-n loc;<br> 
Prinde-n mâini un lucru numai ca să-l prindă, <br>
Iese-n tindă, intră, iarăşi iese-n tindă </p>
<p class="Strofa"> 
Şi frământă casa cu nimic, aşa. <br>
Ieri, cât a fost ziuă, nu s-astâmpăra<br> 
Nici cât baţi în palme, şi-alerga silhuie,<br> 
O trudea vreo taină şi-ar fi vrut s-o spuie</p>
<p class="Strofa"> 
Şi de multă trudă, n-a vorbit deloc.<br> 
S-a culcat în urmă supărată foc <br>
Şi prin somn întruna a vorbit cu şoapte.<br> 
Astă-dimineaţă s-a sculat de noapte</p>
<p class="Strofa"> 
Şi-a tors două fuse până s-au sculat <br>
Ceialalţi ai casei. Şi-avea plânsă faţa.<br> 
N-a vrut să mănânce. Toată dimineaţa<br> 
N-a vorbit nici două, iar când a-nceput<br>
Mă-sa cu ocară, fata s-a făcut</p>
<p class="Strofa"> 
Albă şi-apoi verde şi-a izbit din mână <br>
Fusul plin şi furca şi-a umplut de lână<br> 
Laviţele vetrei. – „Bine, fă, dar ce-i“? <br>
A luat în urmă cusătura ei</p>
<p class="Strofa"> 
Cea cu flori – cămaşă, soare de frumoasă –<br> 
Şi s-a dus în pragul tindei, ca să coasă.<br> 
Dup-un ceas de vreme, mamă-sa venind<br>
Nu ştiu ce să-i spuie, s-a crucit privind</p>
<p class="Strofa"> 
Cusătura fetei: – „Nu vezi că se pierde?<br> 
Unde-ar fi cu galben, ai cusut cu verde;<br> 
Crucile pe umăr nu le-ai dus în şir.<br>
Numără, Simino, numără pe fir; </p>
<p class="Strofa"> 
Trei le treci şi două le desparţi deoparte,<br> 
Ca să iasă forma scrisă ca la carte.<br> 
Florile altiţei, tu le spânzuri sus,<br> 
Roşul de pe margini uite cum l-ai pus!</p>
<p class="Strofa"> 
Şi-ai cusut cu negrul fluturii pe coate!...“<br> 
A văzut Simina greşurile toate <br>
Şi-a început să taie cusătura-n rând.<br> 
Se uita la pânză! dar nebunu-i gând</p>
<p class="Strofa"> 
Alerga departe, numai foc şi pară.<br> 
Când se-ntoarse-n urmă mamă-sa de-afară <br>
Şi-a pus mâna-n şolduri şi-a privit-o drept:<br> 
– „Ai stricat, Simino, ce-ai cusut la piept!</p>
<p class="Strofa"> 
Ce-a fost bun: păi, uite mânecile-s rele!<br> 
Ce-ai făcut? Stai beată şi te uiţi la ele!“ <br>
Ea prinzându-şi toate sculele-ntr-un loc <br>
Le-azvârli deoparte: – „Dă-le, mamă,-n foc!“ </p>
<p class="Strofa"> 
II <br><br>

Avea biata fată ca de ce să-şi poarte<br> 
Sâmbetele însăşi. Zi, că şi la moarte<br> 
S-a gândit Simina, dar la asta nu.<br> 
Mă-sa e de vină! Mă-sa-i zise:</p> 
<p class="Strofa"> 
– „Du Câteva şi Linei, că şi ea-ţi aduce!“<br> 
Lina! Parcă fetei îi venea s-apuce <br>
Şi de gât s-o strângă până va muri<br> 
Lina, că din dânsa doar’ le răsări </p>
<p class="Strofa"> 
Cearta cu Lisandru! Lina-i vinovată!<br> 
Ieri, de la chindie, şi-astăzi ziua toată <br>
S-a izbit cu gândul, tot pe gânduri stând, <br>
Parcă e cu farmec! Tot acelaşi gând,</p> <br>
<p class="Strofa"> 
Parcă-i sta Lisandru prapur înainte!<br> 
Se muncea Simina să-şi aduc-aminte<br> 
Când s-au prins la ceartă, pentru ce şi cum? <br>
Ce-a zis el? Şi dânsa ce-a răspuns, şi-n drum </p>
<p class="Strofa"> 
Cine-a fost s-audă? El a zis: – „Ei lasă,<br> 
Pentru-atâta lucru nu fi mânioasă!<br> 
Dac-am zis-o, iartă, n-am să ţi-o mai zic.“<br> 
Ea s-a-ntors grăbită, n-a răspuns nimic </p>
<p class="Strofa"> 
Şi-a plecat. Lisandru într-un suflet vine:<br> 
– „Nu te las, Simino, vreau să mor mai bine! <br>
Nu te las acasă! Stăi, că faci păcat!<br> 
Uite, dă-mi o palmă şi să fiu iertat!“ </p>
<p class="Strofa"> 
El a hărţuit-o, n-a lăsat-o-n pace <br>
Şi-o silea să râdă. Hoaţa se preface!<br> 
Ea smucindu-şi însă grabnic braţul drept<br> 
L-a lovit cu pumnul mânioasă-n piept </p>
<p class="Strofa"> 
Ca s-o lase-n pace! Şi-a plecat, nebuna!<br> 
Asta-i ce o doare, asta numai una:<br> 
L-a lovit! Lisandru, ca trăsnit, cum sta,<br> 
A privit în urmă-i şi-a strigat aşa:</p>
<p class="Strofa"> 
– „Nu te cunoscusem, fă, mai dinainte!<br> 
Dar aşa ţi-e portul? Bine, ţine minte:<br> 
De pe mine-ţi crească iarbă verde-n prag.“<br> 
Rău e şi Lisandru. Dacă-l are drag </p>
<p class="Strofa"> 
Într-atâta fata – şi el ştie bine, – <br>
Cum îl rabdă locul, Doamne, cum îi vine <br> 
Suflet să mai umble zile supărat<br> 
Pentru-o vorbă numai? El e om bărbat,</p>
<p class="Strofa"> 
N-o să-şi prindă doară mintea c-o femeie – <br>
Pentru ce s-aprinde? pentru ce să ieie <br>
De bani buni prostia oricărei femei?<br> 
Vezi, a lui e vina! Nu e vina ei, </p>
<p class="Strofa"> 
A voit să-şi bată joc de ea, s-o strângă <br>
Cu ţâţâna uşii– şi-i venea să plângă<br> 
De necaz! Sărmana, ea s-a încrezut<br> 
Şi-acum el în urmă vezi ce i-a făcut:</p>
<p class="Strofa"> 
I-a spus verde-n faţă că-i mai place Lina! <br> 
Ea-l iubeşte, biata, cum iubeşti lumina <br> 
Ochilor, şi toate-toate i le-a dat<br>  
Şi-acum el o poartă gurilor prin sat,</p>
<p class="Strofa"> 
O-ngloteşte-n vorbe ca pe-o vinovată <br> 
Tuturor le spune, că Simina-i fată<br>  
Mai aşa şi-altminteri, toţi ştiu de la el <br> 
Că pe-un braţ Simina are un negel:</p> 
<p class="Strofa"> 
Vezi cum vine, Doamne, peste om năpastea?...<br>  
Toată ziua fata s-a gândit la astea<br>  
Şi din toate una mai mult răsărea: <br> 
Şi-a bătut Lisandru joc numai de ea.<br>  
Şi gemea Simina, foc acum pe dânsul, <br> 
Şi strângea din gură să-şi înghită plânsul.</p> 
<p class="Strofa"> 
III <br><br>

A venit Joiana. Fata şi-a luat <br> 
Doniţa, să mulgă. Era bine seară.<br>  
Cald bătea prin frunze vânt de primăvară.<br> 
Fratele Siminei, Nicu, tremurând,<br>  
Sta-n cămaşa-i lungă de copil, ţinând </p>
<p class="Strofa"> 
Lumânarea-n preajma doniţei. Deodată<br>  
El clăteşte ceara şi-ngânând arată <br> 
Pe pământ cu mâna: – „Uite ce-ai făcut“.<br>  
Şi târziu la urma urmei a văzut </p>
<p class="Strofa"> 
Fata că de lapte doniţa e goală: <br> 
Mult pe jos mulsese, şi-altă parte-n poală <br> 
Nicu e de vină! – „Nu mai văd defel!“ <br> 
Şi-l izbi deoparte, şi-a lovit în el.</p> 
<p class="Strofa"> 
Şi plângând copilul şi-a cătat cărarea. <br> 
Ea luând din mână-i volnic lumânarea <br> 
O lipi de-o piatră ca să mulgă iar. <br> 
Nu mai era lapte şi mulgea-n zadar</p> 
<p class="Strofa"> 
Ugerul. Iar vaca poate niciodată<br>  
N-a mai fost ca astăzi neastâmpărată<br>  
Şi-a-ncetat Simina, că s-a ostenit.<br>  
Când era prin tindă, ea şi-a amintit</p> 
<p class="Strofa"> 
C-a lăsat aprinsă albă lumânare. <br> 
„D-apoi ce? Atâta pagubă mai mare!“<br>  
Şi-i sări deodată gândul la viţel:<br>  
N-a lăsat în uger lapte pentru el </p>
<p class="Strofa"> 
Şi-l auzi, sărmanul, cât de jalnic muge:<br>  
„Ei, dar ce-i o noapte! Mâine-n zori va suge!“<br>  
Şi-a nălţat din umeri. Iac-aşa!... Ce-i pasă!<br>  
A intrat aprinsă şi grăbită-n casă,</p> 
<p class="Strofa"> 
Doniţa punând-o după uşă-n cui.<br>  
Mă-sa stă crucită. – „Păi acol-o pui?<br>  
Vino şi strecoară laptele odată!“ <br> 
Ea prinzându-şi grabnic vasul, i-l arată </p>
<p class="Strofa"> 
Mă-sei şi-l izbeşte: – „Ce să mai strecor?“ <br> 
Şi răstit se-ntoarse fata-ntr-un picior<br> . 
Şi s-a-ntors şi mă-sa negrăind de teamă, <br> 
Nu cumva să bage omul ei de seamă, </p>
<p class="Strofa"> 
Ce isprăvi îi face fata, c-apoi joc!<br>  
Şi s-au pus la cină. Fata sta la foc<br> 
Şi când zise mă-sa: – „Haida, fă, la cină!“ <br>
– „Nu mănânc!“ răspunse şi ieşi-n grădină.</p>
<p class="Strofa"> 
IV <br><br>

Se-nserase bine. Turmele trecând <br>
Zângăneau vrun clopot, şi veneau pe rând<br> 
De la câmp. Amurgul înnegrise zarea. <br>
S-auzea-n departe tremurat cântarea </p>
<p class="Strofa"> 
Buciumului jalnic, ca un psalm în vânt.<br> 
Şi plângea Simina şi privea-n pământ <br>
Şi-şi vedea viaţa toată pustiită <br>
Dintr-o vorbă numai! Se simţea slăbită</p> 
<p class="Strofa"> 
Ca d-un veac de boală. Toate-acum s-au dus! <br>
Şi din ce? Simina n-avea chip de spus. <br>
Ieri, de către seară, a plecat Simina <br>
Ca să duc-o mostră de cusut la Lina,</p> 
<p class="Strofa"> 
Prietena ei, poate cea mai bună-n sat. <br>
Mă-sa-n târg fusese ieri şi-a cumpărat <br>
Mere; şi Simina a luat trei mere <br>
Să le ducă Linei. Şi Lisandru-i cere,</p> 
<p class="Strofa"> 
Întâlnind-o-n stradă, mărul cel ţinut <br>
Pentru el! Ea-l dete însă necerut: <br>
De pe piept cămaşa vesel ea-şi desface,<br> 
Singur el s-aleagă mărul care-i place.</p> 
<p class="Strofa"> 
– „Dar dacă iau două?“ – „Bine, dacă vrei,<br> 
Îmi ajunge unul“! – „Dar dacă iau trei?“ <br>
Şi Simina râde: – „Mi le iei pe toate!<br> 
Dacă-ţi place, ia-le!“ – „Tu te superi, poate?“</p> 
<p class="Strofa"> 
– „Nu, Lisandre; uite, aş fi vrut, aşa,<br> 
Să dau Linei unul. Lasă, că-i voi da <br>
Altă dată; Lina n-are doar să piară!“ <br>
– „Dacă-i pentru asta, fac eu astă-seară </p>
<p class="Strofa"> 
Să-ntâlnesc pe Lina, să-i dau mărul, vrei?“ <br>
– „Eu ţi le dau ţie, nu i le dau ei.“ <br>
– „Bine, îi dau mărul, spui că-i de la mine,<br> 
Şi-aşa mi-e mai dragă Lina decât tine.“ </p>
. . . . . . . . . . . . . . . . . . . . . .  
<p class="Strofa"> 
V <br><br>

Ea stătea pe laiţ sub cireş. Cu ea<br> 
A venit şi Turcu. Liniştit şedea<br> 
Câinele de-alături şi-şi privea stăpâna.<br> 
Braţul stâng nălţându-l, ea-şi aduse mâna </p>
<p class="Strofa"> 
Până peste-obrajii rumeni şi învolţi,<br> 
Iar cu mâna dreaptă, apucând de colţ <br>
Mâneca ei stângă, îşi ştergea plânsoarea.<br> 
Se pornise vântul prin cireş, şi floarea </p>
<p class="Strofa"> 
A-nceput să ningă şişăind domol,<br> 
Şi cădea pe pieptul şi pe braţul gol <br>
Al Siminii, stându-i albă-n poala rochii.<br> 
Două-trei flori poate au ajuns în ochii </p>
<p class="Strofa"> 
Câinelui, şi-n urmă câinele-a-nceput<br> 
Mârâind să mişte capul. A tăcut<br> 
Câteva clipite şi-a-nceput mai tare.<br> 
Fata, tresărită, se mira ce are </p>
<p class="Strofa"> 
Câinele, şi blândă ea l-a mulcomit.<br> 
N-auzea nimica. Vântul a clătit<br> 
Ramura pe care sta vro păsărică<br> 
Şi dormea, şi biata s-a zbătut de frică,</p>
<p class="Strofa"> 
Şi-acel zgomot dase câinelui prepus.<br> 
Ce-ntuneric! Fata s-a izbit în sus, <br>
Şi simţea că-i arde capul tot, ca focul,<br> 
Şi de-amar năvalnic n-o mai ţine locul.</p>
<p class="Strofa"> 
„Prea sunt eu nebună!“ Şi pe când zicea <br>
S-a nălţat cu totul, hotărât avea <br>
Gândul să se ducă liniştit în casă. <br>
Dar simţea o mână grea cum îi apasă</p> 
<p class="Strofa"> 
Pieptul şi-o sugrumă, şi o ţine drept. <br>
„Ce să fac în casă? Dar aici ce-aştept?“ <br>
Şi-i venea să ţipe ca dintr-o pădure<br> 
Şi-i venea să urle ca din foc, să-njure, </p>
<p class="Strofa"> 
Şi-i venea să plece, noaptea cum era,<br> 
La Lisandru-acasă. Ce e de-ar pleca? <br>
L-ar găsi prin curte, l-ar găsi la cină, <br>
L-ar ruga, spunându-i că el nu-i de vină</p>
<p class="Strofa"> 
Şi plângând i-ar zice: „Nu fi supărat, <br>
Bate-mă, Lisandre, că nu faci păcat!“ <br>
El e bun ca lumea, el le iartă toate, <br>
El nu ţine minte şi-ar ierta-o poate!</p> 
<p class="Strofa"> 
Şi cu-aceste gânduri ea s-a-mbărbătat – <br>
Dar în clipa asta Turcu şi-a nălţat <br>
Capul, întorcându-l într-o parte ţântă. <br>
S-a mişcat şi fata şi-a rămas ca frântă </p>
<p class="Strofa"> 
Şi simţea că ochii-i ca de friguri ard.<br> 
Cine-i? Ce-i acolo? S-auzea la gard <br>
Parcă-i om, ce vine. Se gândea Simina <br>
Că de bună seamă iarăşi e vecina </p>
<p class="Strofa"> 
Tudora, că dânsa, după obicei, <br>
Rupe din gard vreascuri, când nu-i gardul ei.<br> 
Dar pe vremea asta? Tocmai potrivită, <br>
Pe când toată lumea doarme liniştită.</p> 
<p class="Strofa"> 
De-ar fi fost mai ziuă, fata s-ar fi dus<br> 
Drept la gard, şi leicii furcă i-ar fi spus<br> 
Vorbe de ocară, numai trei cuvinte, <br>
Că de mult tot fură gardul, ş-apoi minte</p> 
<p class="Strofa"> 
Dac-o-ntrebi, şi jură când e la prilej <br>
Că de-a pus ea mâna măcar pe-un gâtej <br>
S-o găsească moartă mâine-n zori vecinii. <br>
Ba a spus odată tatălui Siminii: </p>
<p class="Strofa"> 
– „Ce te legi de mine? Hai, să vezi ce ard,<br> 
Iacă-mi sari cu vorba că eu fur din gard! <br>
Vreai să-ţi fac eu poate gardul nou? Ba bine; <br>
Leagă-te de fată-ţi, ce te legi de mine? </p>
<p class="Strofa"> 
Ea-ţi despoaie gardul“ – <br>
Şi Simina sta <br>
Locului, de spaimă nici nu cuteza <br>
Să răsufle tare, ca să n-o audă <br>
Tudora, şi-a prins-o tremurul de ciudă,</p>
<p class="Strofa"> 
Şi simţea suindu-i sângele-n obraz. <br>
„Slabă eşti de înger!“ Şi-i era necaz <br>
De slăbia de astăzi, ca de-o făcătură. <br>
Câinele întruna mârâie din gură.</p>
<p class="Strofa"> 
Ca să tacă, fata grabnic l-a adus, <br>
I-a pus capu-n poală şi pe ochi i-a pus <br>
Mâinile, deodată a simţit că-i trece<br> 
Junghiul pe sub coaste, fulgerat şi rece, </p>
<p class="Strofa"> 
Şi s-a strâns de spaimă toată lângă pom <br>
A văzut cu ochii cum trecea un om <br>
Prin grădină. Iată-l! Ţine-n mâini zăbunul –<br> 
Parcă-s doi – e umbră! Nu, e numai unul.</p>
<p class="Strofa"> 
Un tâlhar! Se duce spre fereastră drept. <br>
Inima Siminei se zbătea în piept <br>
Ca pe mal un păstrăv, şi vro două clipe <br>
Nu-i venea răsuflet. Şi-i venea să ţipe,</p>
<p class="Strofa"> 
Se temea. Să tacă mai rău se temea. <br>
Ar fi mers în casă, dar dac-o simţea <br>
De pe paşi tâlharul? S-ar grăbi să vie <br>
Către ea, s-o bată. Doamne, cine ştie </p>
<p class="Strofa"> 
Ce om rău e dânsul, rău, că altfel cum? <br>
Vrun fugit din ocnă, care-ţi sare-n drum <br>
Şi te-omoară. Iată-l, s-a oprit d-odată <br>
Şi tiptil s-aşează la fereastră, iată </p>
<p class="Strofa"> 
El îşi ţine-n mână pălăria, stând<br> 
Ca lipit de ziduri, şi din când în când<br> 
Îşi iveşte capul, numai câte-o clipă<br> 
Şi pătrunde casa şi s-ascunde-n pripă.</p>
<p class="Strofa"> 
Uite-acum se duce şi-acum stă lipit <br>
La fereastra casei cea din răsărit, <br>
Tot mai des priveşte, tot mai mult s-arată.<br> 
Parcă n-ar fi-n casă cel pe care-l cată. </p>
<p class="Strofa"> 
Nu ştiu cum Simina nu se mai simţea, <br>
Îi venea să creadă şi tot nu credea, <br>
Dar în urmă omul s-a întors o dată <br>
Drept, aşa că fata îi văzu curată </p>
<p class="Strofa"> 
Faţa-n zarea lampei. Roşie s-a făcut <br>
Şi-i venea să râdă de ce s-a temut. <br>
Şi-ar fi râs cu hohot, dar cu mâna stângă <br>
Şi-a-nvelit obrajii şi-a-nceput să plângă.</p> 
<p class="Strofa"> 
VI<br><br> 

Se zarea de lună. Câinele-a lătrat<br> 
La străin, dar vesel fuga el a dat <br>
Ca să-i lingă mâna şi să i se-arete <br>
Prieten. Şi-atunci glasul plângătoarei fete</p> 
<p class="Strofa"> 
Se-ncerca să cheme câinele napoi,<br> 
Numai ca s-audă hoţul, că sunt doi<br> 
În grădină. Vântul, gata să se culce, <br>
Murmura o rugă doinitor de dulce.</p>
<p class="Strofa"> 
VII <br><br>

– „Nu eşti supărată?“ – „Nu, dar tu?<br> 
– „Nici eu! <br>
Şi mă ierţi?“ – „Lisandre, eu am fost de vină!“ <br>
Răsărise luna, galbenă şi plină,</p> 
<p class="Strofa"> 
Ca o fată blândă care-n chip duios <br>
Vine sus din ceruri să ne-aducă jos<br> 
Liniştea şi pacea zărilor albastre <br>
Şi cu dor să umple sufletele noastre.</p>
<p class="Strofa"> 
Sub cireş iubiţii mult timp au rămas.<br> 
Când din uşa tinzii s-auzi un glas <br>
Mustrător, dar dulce: – „Unde eşti, Simino? <br>
Ne culcăm! Pe uşă pui zăvorul, vino!“.</p>
</div>
    <a href="./cuprins.html" class="Cuprins">La cuprins</a>
    <a href="./FATA MAMEI.html" class="Next">Mai departe</a>
</body>
</html>