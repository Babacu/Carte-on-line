<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>FRESCO-RITORNELE </title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->
<em><h1 class="Titlu">FRESCO-RITORNELE </h1></em><br>
<em>(improvizări)</em> 
<hr class="Linie">
<div class="Poezie">

<p class="Strofa"> 
1<br><br>  
Viaţa mea de mult s-a stins şi-am îngropat-o.<br>  
Sunt beat de cad în gropi, şi-a cui e vina? <br> 
A obrăjorilor cei cu gropiţi, şireato!</p>
 <p class="Strofa"> 
2<br> <br>  
Ea sta, cu sânul plin de pere, la fântână – <br> 
Şi ea mi-a dat s-aleg pe plac din sân o pară.<br>  
Şi m-am trezit că-mi dă deodată peste mână!</p>
 <p class="Strofa"> 
3<br><br>   
Pe punte-am sărutat mai ieri o fată,<br>  
Şi-acum au dat sătenii jalbă la prefectul,<br>  
Că fetele stau cârd pe punte ziua toată! </p>
<p class="Strofa"> 
4 <br> <br> 
Psaltirea popii o sărut, dar aş lăsa-o, <br>  
Sărut şi mâna preotesei, şi-aş lăsa-o,<br>
Pe fata popii n-o sărut, şi-aş săruta-o!</p>
<p class="Strofa">  
5 <br><br>
Cu ochi frumoşi, cu piept rotund, aşa zglobie,<br> 
Tu, Doamne, ai făcut-o numai ca să mintă<br> 
Şi numai ca să-mi faci necazuri mie!</p>
<p class="Strofa">  
6<br> <br>
Pentru drăguţe ne-am certat vro trei la coasă, – <br>
Din ceartă m-am ales cu părul smuls şi mâna ruptă, <br>
Da-ncalte a rămas că-a mea e mai frumoasă!</p>
<p class="Strofa">  
7 <br><br>
Cu şorţu-n brâu, cu mâna-n şold, ea, cea şireată, <br>
Stă-n drum, anume ca s-o văd, să-mi facă-n ciudă – <br>
De-ar fi ce-ar fi, tu azi nu-mi scapi nesărutată!</p> 
<p class="Strofa"> 
8 <br><br>
Îi plac poveştile, încet şi la ureche,<br> 
Şi ce-i spui nou! Dac-o sărut fără poveste,<br> 
E veşnic nouă pentru noi povestea veche.</p>
<p class="Strofa">  
9 <br><br>
Ei, vezi cum eşti! În prag la noi te-am prins de mână,<br> 
Şi-am vrut să te cuprind, şi pentru-atâta lucru <br>
Ai plâns şi n-ai venit la noi o săptămână!</p>
<p class="Strofa">  
10 <br><br>
De când eram noi mici, mi-ai fost ca soră, <br>
Şi prietenă mi-ai fost de când eşti fată mare,<br> 
Iar mama vrea d-acum să-i fii, drăguţo, noră! </p>
<p class="Strofa"> 
11<br> <br>
Eu am de mult scriptura mea şi-mi ţin scriptura: <br>
Guriţa fetelor cu sărutări s-astupă,<br> 
Băieţilor eu le astup cu pumnul gura!</p>
<p class="Strofa">  
12 <br><br>
Vorbim răstit şi ne-ngânăm răspunsul,<br> 
Şi-n sat cred toţi că asta-i vrajbă veche, <br>
Iar seara noi ne sărutăm pe-ascunsul!</p>
 <p class="Strofa"> 
13<br> <br>
Uşor te nalţi, când te-ai deprins să birui greul – <br>
Cei răi mă-njură! Nu ştiu ei ce ştiu copiii? <br>
Pe cât smânceşti, pe-atât de sus se nalţă zmeul! </p>
<p class="Strofa"><br> <br>
14<br><br> 
Ea râde-n plânsul meu! Dar ea atâta ştie! <br>
Eu ştiu: Mi-e dragă, şi n-aş vrea să-mi fie dragă, <br>
Dar dragă dacă nu mi-ar fi, aş vrea să-mi fie!</p> 
<p class="Strofa"> 
15 <br><br>
Ieri ne-am certat! Şi mi-e necaz că uit prea iute – <br>
Azi, după ce m-a sărutat, mi-am dat de seamă <br>
Că ieri jurai să nu-l mai las să mă sărute! </p>
<p class="Strofa"> 
16 <br><br>
E galben soarele sub nor, şi-i galben lanul<br> 
Prin care treci tu, cea cu galbene cosiţe – <br>
Ştii tu de ce-am îngălbenit şi eu sărmanul?</p>
 <p class="Strofa"> 
17 <br><br>
Mai sfântă-i dragostea decât orice psaltire – <br>
Când ai drăguţă, eşti cu ea mai sfânt în cârciumă <br>
Decât fără de ea pe prag de mânăstire! </p>
<p class="Strofa"> 
18 
Eu om cu minte n-am văzut, să nu sfârşească <br>
Nebun, când a iubit, dar drept e şi aceea <br>
Că om cu minte n-am văzut să nu iubească!</p>
 <p class="Strofa"> 
19<br><br> 
Eu am drăguţe multe-n sat, dar nici o fată <br>
N-a zis că-i bine s-o sărut şi să-i ţin drumul, <br>
Dar nici că-i bine când o las nesărutată.</p>
</div>
    <a href="./cuprins.html" class="Cuprins">La cuprins</a>
    <a href="./VARA.html" class="Next">Mai departe</a>

</html>