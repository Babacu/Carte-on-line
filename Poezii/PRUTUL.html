<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>PRUTUL</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">PRUTUL</h1></em><br>
<hr class="Linie">
<div class="Poezie">

<p class="Strofa">
–Prutule, tu vii turbat<br> 
Şi cu sânge-amestecat,<br> 
Şi n-ai pace şi-alinare <br>
Şi n-ai loc cum vii de mare:<br> 
Ce ţi-e iar de spumegare?<br>
Şi-aduci arme ghintuite,<br> 
Trupuri de voinici ciuntite, <br>
Steaguri de oştiri păgâne <br>
Şi cai roibi fără de frâne!<br>
Iar de maluri tu izbeşti <br>
Capete moldoveneşti <br>
Şi prin rădăcini încurci <br>
Bărbi cărunte, bărbi de turci!<br> 
Spune, Prutule, măi frate, <br>
Spune-mi, ale cui păcate? <br>
– Oliolio! Voinic durut! <br>
De când sunt pe lume Prut <br>
Ce văzui n-am mai văzut!<br>
Cât cuprinzi cu ochii-n zare <br>
Numai tunuri, numai care, <br>
Numai turci bătrâni călare, <br>
Numai turci, numai cazaci.<br>
Multă-i frunza pe copaci, <br>
Dar de stai şi seama faci <br>
Tot erau mai mulţi cazaci. <br>
Barba lor bătea-le brâul <br>
Şi ţineau cu dinţii frâul,<br> 
Pe-unde trec ei duc pustiul! <br>
Şi când i-am văzut, creştine, <br>
Că iau calea către mine, <br>
Şi când le-am văzut mai bine<br> 
Ochii cu fulgerătura,<br> 
Pletele cu zbârlitura, <br>
Bărbile cu-ncâlcitura, <br>
Eu de maluri m-am izbit<br> 
Prins de friguri şi-ngrozit,<br> 
Că mi se negrea vederea<br> 
Şi mi se topea puterea<br> 
Şi-amărât stăteam ca fierea!<br> 
Dar când mă-ntorsei spre deal, <br>
Maică, ce văzui pe mal! <br>
Cât ai face cruce-o dată,<br> 
Măre iacă mi s-arată <br>
Moldoveni, ştiuţii mei,<br> 
Prăfuiţi şi puţintei <br>
Nici să nu te uiţi la ei – <br>
Şi veneau, veneau, veneau, <br>
Turcii-n bărbi bolboroseau, <br>
Că pe mal ei ce-ţi vedeau? <br>
Vedeau fulgeru-n picioare,<br> 
Alb de arme lucitoare<br> 
Şi-nfrăţit cu sfântul soare, <br>
Vedeau vodă bogdănesc: <br>
Dare-ar Domnul să trăiesc <br>
Să mai stau să-l mai privesc!<br> 
Zările-alergându-le,<br> 
Vifor măsurându-le <br>
Fulger despicându-le! <br>
Calu-n vânt i se-ncurca <br>
Prin urdii îmi fulgera, <br>
Brazdă-n urmă-i revărsa,<br> 
Brazda roşie-nflăcărată <br>
Tot cu sânge-amestecată – <br>
N-am mai văzut niciodată!<br> 
Iar cel vodă bogdănesc <br>
Da năvală-n căzăcime,<br> 
Şi dă proşca-n tătărime, <br>
Iama prin ianicerime, <br>
Şi prin deset năvălea<br> 
Desetul de mi-l rărea <br>
Şi, pe turci cum îi izbea,<br> 
Zarea nu-i mai încăpea!<br> 
Şi-mi părea de-atâta bine <br>
Că vedeam că vremea vine <br>
Şi-au să-ncapă ei şi-n mine!<br> 
Oliolio, ce pui de leu!<br> 
Dragă-i fu lui Dumnezeu<br> 
Şi mult bine-a mai avut <br>
Mama care l-a născut!<br> 
Că-l vedeam cum umblă roată. <br>
Şi-alerga câmpia toată,<br> 
Luând gloată după gloată<br> 
Şi-mpingându-le mereu<br> 
Tot încoa’ spre-adâncul meu! <br>
S-au încăierat pe mal <br>
Om cu om, şi cal cu cal, <br>
Şi din piepturi se izbeau <br>
Şi cu dinţii se rupeau, <br>
Şi grămezi-grămezi cădeau.<br> 
Morţii-mi închideau cărarea,<br> 
Sângele-mi mărea vărsarea, <br>
Groaza-mi mai creştea turbarea.<br> 
Şi de-aceea vin urlând <br>
Arme, steaguri aducând <br>
Şi cai roibi fără de frâne<br> 
Şi stăpâni de oşti păgâne.<br> 
Şi de-aceea vin turbat <br>
Mânios şi spumegat <br>
Că de-atâta uluire <br>
Nu mai pot să-mi viu în fire!</p>
</div>
<!-- <img src="./asset/T1.png" alt="tapet" width="1920" height="1240" class="Tapet">-->
    <a href="./cuprins.html" class="Cuprins">La cuprins</a>
    <a href="./DECEBAL CĂTRE POPOR.html" class="Next">Mai departe</a>

</html>