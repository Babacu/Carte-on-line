<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>IARNA PE ULIŢĂ</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->
<em><h1 class="Titlu">IARNA PE ULIŢĂ<h1></em><br>

<hr class="Linie">
<div class="Poezie">

<p class="Strofa">   
A-nceput de ieri să cadă <br>
Câte-un fulg, acum a stat,<br> 
Norii s-au mai răzbunat <br>
Spre apus, dar stau grămadă <br>
Peste sat.</p> 
<p class="Strofa"> 
Nu e soare, dar e bine,<br> 
Şi pe râu e numai fum.<br> 
Vântu-i liniştit acum, <br>
Dar năvalnic vuiet vine <br>
De pe drum.</p>
<p class="Strofa"> 
Sunt copii. Cu multe sănii,<br> 
De pe coastă vin ţipând <br>
Şi se-mping şi sar râzând;<br> 
Prin zăpadă fac mătănii;<br> 
Vrând-nevrând.</p>
<p class="Strofa"> 
Gură fac ca roata morii;<br> 
Şi de-a valma se pornesc, <br>
Cum prin gard se gâlcevesc <br>
Vrăbii gureşe, când norii<br> 
Ploi vestesc.</p>
<p class="Strofa"> 
Cei mai mari acum, din sfadă,<br> 
Stau pe-ncăierate puşi; <br>
Cei mai mici, de foame-aduşi,<br> 
Se scâncesc şi plâng grămadă <br>
Pe la uşi.</p> 
<p class="Strofa"> 
Colo-n colţ acum răsare <br>
Un copil, al nu ştiu cui, <br>
Largi de-un cot sunt paşii lui, <br>
Iar el mic, căci pe cărare<br> 
Parcă nu-i.</p>
<p class="Strofa"> 
Haina-i măturând pământul <br>
Şi-o târăşte-abia, abia: <br>
Cinci ca el încap în ea, <br>
Să mai bată, soro, vântul <br>
Dac-o vrea!</p> 
<p class="Strofa"> 
El e sol precum se vede,<br> 
Mă-sa l-a trimis în sat, <br>
Vezi de-aceea-i încruntat,<br> 
Şi s-avântă, şi se crede <br>
Că-i bărbat;</p> 
<p class="Strofa"> 
Cade-n brânci şi se ridică <br>
Dând pe ceafă puţintel <br>
Toată lâna unui miel: <br>
O căciulă mai voinică<br> 
Decât el.</p> 
<p class="Strofa"> 
Şi tot vine, tot înoată, <br>
Dar deodată cu ochi vii, <br>
Stă pe loc – să mi te ţii! <br>
Colo, zgomotoasa gloată, <br>
De copii!</p>
<p class="Strofa"> 
El degrabă-n jur chiteşte <br>
Vrun ocol, căci e pierdut, <br>
Dar copiii l-au văzut! <br>
Toată ceata năvăleşte <br>
Pe-ntrecut.</p>
<p class="Strofa"> 
– „Uite-i, mă, căciula, frate, <br>
Mare cât o zi de post – <br>
Aoleu, ce urs mi-a fost!<br> 
Au sub dânsa şapte sate <br>
Adăpost!“ </p>
<p class="Strofa"> 
Unii-l iau grăbit la vale,<br> 
Alţii-n glumă parte-i ţin – <br>
Uite-i, fără pic de vin <br>
S-au jurat să-mbete-n cale <br>
Pe creştin!</p> 
<p class="Strofa"> 
Vine-o babă-ncet pe stradă <br>
În cojocul rupt al ei <br>
Şi încins cu sfori de tei.<br> 
Stă pe loc acum să vadă <br>
Şi ea ce-i.</p>
<p class="Strofa"> 
S-oţărăşte rău bătrâna <br>
Pentru micul Barba-cot.<br> 
– „Aţi înnebunit de tot – <br>
Puiul mamii, dă-mi tu mâna <br>
Să te scot!“ </p>
<p class="Strofa"> 
Cică vrei să stingi cu paie <br>
Focul când e-n clăi cu fân,<br> 
Şi-apoi zici că eşti român!<br> 
Biata bab-a-ntrat în laie <br>
La stăpân.</p>
<p class="Strofa"> 
Ca pe-o bufniţ-o-nconjoară <br>
Şi-o petrec cu chiu cu vai, <br>
Şi se ţin de dânsa scai, <br>
Plină-i strâmta ulicioară <br>
De alai.</p>
<p class="Strofa"> 
Nu e chip să-i faci cu buna <br>
Să-şi păzească drumul lor! <br>
Râd şi sar într-un picior, <br>
Se-nvârtesc şi ţipă-ntruna <br>
Mai cu zor.</p>
<p class="Strofa"> 
Baba şi-a uitat învăţul: <br>
Bate,-njură, dă din mâini: <br>
– „Dracilor, sânteţi păgâni? <br>
Maica mea! Să stai cu băţul <br>
Ca la câini!“ </p>
<p class="Strofa"> 
Şi cu băţul se-nvârteşte <br>
Ca să-şi facă-n jur ocol; <br>
Dar abia e locul gol,<br> 
Şi mulţimea năvăleşte <br>
Iarăşi stol.</p>
<p class="Strofa"> 
Astfel tabăra se duce <br>
Lălăind în chip avan: <br>
Baba-n mijloc, căpitan, <br>
Scuipă-n sân şi face cruce <br>
De Satan.</p>
<p class="Strofa"> 
Ba se răscolesc şi câinii <br>
De prin curţi, şi sar la ei.<br> 
Pe la garduri ies femei,<br> 
Se urnesc miraţi bătrânii<br> 
Din bordei.</p>
<p class="Strofa"> 
– „Ce-i pe drum atâta gură?“ <br>
– „Nu-i nimic. Copii ştrengari.“ <br>
– „Ei, auzi! Vedea-i-aş mari,<br> 
Parcă trece-adunătură <br>
De tătari!“</p>
</div>
    <a href="./cuprins.html" class="Cuprins">La cuprins</a>
    <a href="./FLĂCĂRI POTOLITE.html" class="Next">Mai departe</a>
</body>
</html>