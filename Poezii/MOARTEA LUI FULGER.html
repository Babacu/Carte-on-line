<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>MOARTEA LUI FULGER</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->
<em><h1 class="Titlu">MOARTEA LUI FULGER</h1></em><br>
<em>(după Geibel)</em>
<hr class="Linie">
<div class="Poezie">

<p class="Strofa">  
În goana roibului un sol,<br> 
Cu frâu-n dinţi şi-n capul gol,<br> 
Răsare, creşte-n zări venind,<br> 
Şi zările de-abia-l cuprind,<br> 
Şi-n urmă-i corbii croncănind<br> 
Aleargă stol.</p>
<p class="Strofa"> 
El duce regelui răspuns <br>
Din tabără. Şi ţine-ascuns<br> 
Sub straiul picurând de ploi <br>
Pe cel mai bun dintre eroi – <br>
Atâta semn de la război, <br>
Şi-a fost de-ajuns!</p>
<p class="Strofa"> 
Pe Fulger mort! Pe-un mal străin<br> 
L-a fulgerat un braţ hain!<br> 
De-argint e alb frumosu-i port,<br> 
Dar roş de sânge-i albul tort,<br> 
Şi pieptul gol al celui mort <br>
De lănci e plin.</p>
<p class="Strofa"> 
Sărmanul crai! Când l-a văzut <br>
Şi, când de-abia l-a cunoscut,<br> 
Cu vuiet s-a izbit un pas<br> 
De spaimă-n lături şi-a rămas<br> 
Cu pumnii strânşi, fără de glas,<br> 
Ca un pierdut.</p> 
<p class="Strofa"> 
Să-i moară Fulger? Poţi sfărma <br>
Şi pe-un voinic ce cuteza<br> 
Să-nalţe dreapta lui de fier<br> 
Să prindă fulgerul din cer?<br> 
Cum pier mişeii dacă pier <br>
Cei buni aşa?</p> 
<p class="Strofa"> 
Dar mâine va mai fi pământ? <br>
Mai fi-vor toate câte sânt!<br> 
Când n-ai de-acum să mai priveşti<br> 
Pe cel frumos, cum însuţi eşti,<br> 
De dragul cui să mai trăieşti,<br> 
Tu soare sfânt?</p> 
<p class="Strofa"> 
Dar doamna! Suflet pustiit!<br> 
Cu părul alb şi despletit<br> 
Prin largi iatacuri alerga,<br> 
Cu hohot lung ea blestema,<br> 
Şi tot palatul plin era<br> 
De plâns cumplit.</p>
<p class="Strofa">  
La stat şi umblet slabă ce-i!<br> 
Topiţi sunt ochii viorei<br> 
De-atâta vaiet ne’ntrerupt,<br> 
Şi graiul stins şi-obrazul supt<br> 
Şi tot vestmântul doamnei rupt<br> 
De mâna ei!</p> 
<p class="Strofa"> 
– „De dorul cui şi de-al cui drag,<br> 
Să-mi plângă sufletul pribeag,<br> 
Întreagă noaptea nedormind,<br> 
Ca s-aud roibii tropotind,<br> 
Să sar din pat, s-alerg în prag,<br> 
Să te cuprind!</p>
 <p class="Strofa"> 
Nu-l dau din braţe nimărui!<br> 
Închideţi-mă-n groapa lui – <br>
Mă laşi tu, Fulgere, să mor? <br>
Îţi laşi părinţii-n plâns şi dor?<br> 
O, du-i cu tine, drag odor,<br> 
O, du-i, o, du-i!“</p> 
<p class="Strofa"> 
Ah, mamă, tu! Ce slabă eşti!<br> 
N-ai glas de vifor, să jeleşti;<br> 
N-ai mâini de fier, ca fier să frângi;<br> 
N-ai mări de lacrămi, mări să plângi, <br>
Nu eşti de foc, la piept să-l strângi, <br>
Să-l încălzeşti!</p>
 <p class="Strofa"> 
Şi tu, cel spre bătăi aprins,<br> 
Acum eşti potolit şi stins! <br>
N-auzi nici trâmbiţile-n văi,<br> 
Nu vezi cum sar grăbiţi ai tăi –<br> 
Râdeai de moarte prin bătăi,<br> 
Dar ea te-a-nvins.</p>
<p class="Strofa">  
Pe piept, colac de grâu de-un an,<br> 
Şi-n loc de galben buzdugan,<br> 
Făclii de ceară ţi-au făcut <br>
În dreapta cea fără temut, <br>
Şi-n mâna care poartă scut <br>
Ţi-au pus un ban.</p>
<p class="Strofa">  
Cu făclioara, pe-unde treci,<br> 
Dai zare negrilor poteci <br>
În noaptea negrului pustiu,<br> 
Iar banu-i vamă peste râu.<br> 
Merinde ai colac de grâu<br>
Pe-un drum de veci.</p>
<p class="Strofa">  
Şi-ntr-un coşciug de-argint te-au pus<br> 
Deplin armat, ca-n ceruri sus <br>
Să fii întreg ce-ai fost mereu,<br> 
Să tremure sub pasu-ţi greu <br>
Albastrul cer, la Dumnezeu <br>
Când vei fi dus.</p>
<p class="Strofa"> 
Miraţi şi de răsuflet goi, <br>
Văzându-ţi chipul de război,<br>
Să steie îngerii-nlemnit; <br>
Şi, orb de-al armelor sclipit,<br> 
S-alerge soarele-napoi<br> 
Spre răsărit!...</p>
 <p class="Strofa"> 
Iar când a fost la-nmormântat,<br> 
Toţi morţii parcă s-au sculat <br>
Să-şi plângă pe ortacul lor,<br> 
Aşa era de mult popor <br>
Venit să plângă pe-un fecior <br>
De împărat!</p> 
<p class="Strofa"> 
Şi popi, şirag, cădelniţând <br>
Ceteau ectenii de comând – <br>
Şi clopote, şi plâns, şi vai,<br> 
Ş-oştenii-n şir, şi pas de cai,<br> 
Şi sfetnici, şi feciori de crai,<br> 
Şi nat de rând.</p> 
<p class="Strofa"> 
Şi mă-sa, biata! Cum gemea <br>
Şi blestema, şi se izbea <br>
Să sară-n groapă: – „L-au închis <br>
Pe veci! Mi-a fost şi mie scris<br> 
Să mă deştept plângând din vis, <br>
Din lumea mea!</p>
<p class="Strofa"> 
Ce urmă lasă şoimii-n zbor?<br> 
Ce urmă, peştii-n apa lor? <br>
Să fii cât munţii de voinic,<br> 
Ori cât un pumn să fii de mic,<br> 
Cărarea mea şi-a tuturor <br>
E tot nimic!</p>
 <p class="Strofa"> 
Că tot ce eşti şi tot ce poţi,<br> 
Părere-i tot dacă socoţi – <br>
De mori târziu ori mori curând, <br>
De mori sătul, ori mori flămând,<br> 
Totuna e! Şi rând pe rând<br> 
Ne ducem toţi!</p>
 <p class="Strofa"> 
Eu vreau cu Fulger să rămân!<br> 
Ah, Dumnezeu, nedrept stăpân,<br> 
M-a duşmănit trăind mereu<br>
Şi-a pizmuit norocul meu!<br> 
E un păgân şi Dumnezeu, <br>
E un păgân.</p>
 <p class="Strofa"> 
De ce să cred în el de-acum?<br> 
În faţa lui au toţi un drum,<br> 
Ori buni, ori răi, tot un mormânt!<br> 
Nu-i nimeni drac şi nimeni sfânt! <br>
Credinţa-i val, iubirea vânt<br> 
Şi viaţa fum!“</p>
 <p class="Strofa"> 
Şi-a fost minune ce spunea!<br> 
Grăbit poporul cruci făcea <br>
De mila ei, şi sta-ngrozit. – <br>
Şi-atunci un sfetnic a venit <br>
Şi-n faţa doamnei s-a oprit, <br>
Privind la ea.</p>
 <p class="Strofa"> 
Un sfânt de-al cărui chip te temi<br> 
Abia te-aude când îl chemi:<br> 
Bătrân ca vremea, stâlp rămas,<br> 
Născut cu lumea într-un ceas,<br> 
El parcă-i viul parastas <br>
Al altor vremi.</p>
<p class="Strofa">  
Şi sprijin pe toiag cătând <br>
Şi-ncet cu mâna ridicând <br>
Sprâncenele, din rostu-i rar,<br> 
Duios cuvintele răsar:<br> 
– „Nepoată dragă! De-n zadar<br> 
Te văd plângând.</p>
 <p class="Strofa"> 
De cum te zbuciumi, tu te stingi<br> 
Şi inima din noi o frângi – <br>
Ne doare c-a fost scris aşa,<br> 
Ne dori mai rău cu jalea ta:<br> 
De-aceea, doamnă, te-am ruga<br> 
Să nu mai plângi.</p> 
<p class="Strofa"> 
Pe cer când soarele-i apus,<br> 
De ce să plângi privind în sus?<br>
Mai bine ochii-n jos să-i pleci,<br> 
Să vezi pământul pe-unde treci!<br> 
El nu e mort! Trăieşte-n veci, <br>
E numai dus.</p>
<p class="Strofa">  
N-am cap şi chip pe toţi să-i spui <br>
Şi-aş spune tot ce ştiu, dar cui?<br> 
Că de copil eu m-am luptat<br>
În rând cu Volbură-mpărat<br>
Şi ştiu pe Crivăţ cel turbat<br> 
Ca ţara lui.</p>
<p class="Strofa">  
Ce oameni! Ce sunt cei de-acum! <br>
Şi toţi s-au dus pe-acelaşi drum. <br>
Ei şi-au plinit chemarea lor<br> 
Şi i-am văzut murind uşor; <br>
N-a fost nici unul plângător,<br> 
Că viaţa-i fum.</p>
<p class="Strofa">  
Zici fum? O, nu-i adevărat.<br> 
Război e, de viteji purtat!<br> 
Viaţa-i datorie grea <br>
Şi laşii se-ngrozesc de ea – <br>
Să aibă tot cei laşi ar vrea <br>
Pe neluptat.</p>
 <p class="Strofa"> 
De ce să-ntrebi viaţa ce-i?<br> 
Aşa se-ntreabă cei mişei.<br> 
Cei buni n-au vreme de gândit<br> 
La moarte şi la tânguit,<br> 
Căci plânsu-i de nebuni scornit<br> 
Şi de femei!</p>
<p class="Strofa"> 
Trăieşte-ţi, doamnă, viaţa ta!<br> 
Şi-a morţii lege n-o căta!<br> 
Sunt crai ce schimb-a lumii sorţi,<br> 
Dar dacă mor, ce grijă porţi?<br>
Mai simte-n urmă cineva <br>
Că ei sunt morţi?</p> 
<p class="Strofa"> 
Dar ştiu un lucru mai pe sus <br>
De toate câte ţi le-am spus:<br> 
Credinţa-n zilele de-apoi <br>
E singura tărie-n noi, <br>
Că multe-s tari cum credem noi <br>
Şi mâine nu-s!</p>
 <p class="Strofa"> 
Şi-oricât de amărâţi să fim<br> 
Nu-i bine să ne dezlipim <br>
De cel ce vieţile le-a dat! – <br>
O fi viaţa chin răbdat,<br> 
Dar una ştiu: ea ni s-a dat <br>
Ca s-o trăim!“</p>
 <p class="Strofa"> 
Ea n-a mai plâns, pierdut privea<br>
La sfetnic, lung, dar nu-l vedea <br>
Şi n-a mai înţeles ce-a zis <br>
Şi nu vedea cum au închis <br>
Sicriul alb – era un vis<br> 
Şi ea-l trăia.</p>
 <p class="Strofa"> 
Senini de plânset ochii ei,<br> 
Vedea bărbaţi, vedea femei,<br> 
Cu spaimă mută-n jur privea.<br> 
Din mult nimic nu-nţelegea; <br>
Şi se muncea să ştie ce-i. <br>
Şi nu putea.</p>
<p class="Strofa">  
I-a fulgerat deodată-n gând <br>
Să râdă, căci vedea plângând <br>
O lume-ntreagă-n rugăciuni. – <br>
„În faţa unei gropi s-aduni<br> 
Atâta lume de nebuni!<br>
Să mori râzând...“</p>
 <p class="Strofa"> 
Şi clopotele-n limba lor <br>
Plângeau cu glas tânguitor;<br> 
Şi-adânc, din bubuitul frânt <br>
Al bulgărilor de pământ, <br>
Vorbea un glas, un cântec sfânt <br>
Şi nălţător:</p>
<p class="Strofa">  
„Nu cerceta aceste legi,<br> 
Că eşti nebun când le-nţelegi! <br>
Din codru rupi o rămurea, <br>
Ce-i pasă codrului de ea!<br> 
Ce-i pasă unei lumi întregi <br>
De moartea mea!“</p> 

</div>
    <a href="./cuprins.html" class="Cuprins">La cuprins</a>
    <a href="./UN CÂNTEC BARBAR.html" class="Next">Mai departe</a>

</html>