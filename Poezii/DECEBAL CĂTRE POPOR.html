<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>DECEBAL CĂTRE POPOR</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">DECEBAL CĂTRE POPOR</h1></em><br>
<hr class="Linie">
<div class="Poezie">

<p class="Strofa">
Viaţa asta-i bun pierdut<br> 
Când n-o trăieşti cum ai fi vrut!<br> 
Şi-acum ar vrea un neam călău<br> 
S-arunce jug în gâtul tău: <br>
E rău destul că ne-am născut,<br> 
Mai vrem şi-al doilea rău?</p> 
<p class="Strofa">
Din zei de-am fi scoborâtori, <br>
C-o moarte tot suntem datori!<br> 
Totuna e dac-ai murit <br>
Flăcău ori moş îngârbovit; <br>
Dar nu-i totuna leu să mori<br> 
Ori câine-nlănţuit.</p>
<p class="Strofa">
Cei ce se luptă murmurând,<br> 
De s-ar lupta şi-n primul rând,<br> 
Ei tot atât de buni ne par<br> 
Ca orişicare laş fugar!<br> 
Murmurul, azi şi orişicând,<br> 
E plânset în zadar!</p> 
<p class="Strofa">
Iar a tăcea şi laşii ştiu!<br> 
Toţi morţii tac! Dar cine-i viu<br> 
Să râdă! Bunii râd şi cad!<br> 
Să râdem, dar, viteaz răsad,<br> 
Să fie-un hohotit şi-un chiu <br>
Din ceruri până-n iad!</p> 
<p class="Strofa">
De-ar curge sângele pârău,<br> 
Nebiruit e braţul tău<br> 
Când morţii-n faţă nu tresari!<br> 
Şi însuţi ţie-un zeu îţi pari <br>
Când râzi de ce se tem mai rău<br> 
Duşmanii tăi cei tari. </p>
<p class="Strofa">
Ei sunt romani! Şi ce mai sânt?<br> 
Nu ei, ci de-ar veni Cel-sfânt,<br> 
Zamolxe, c-un întreg popor<br> 
De zei, i-am întreba: ce vor? <br>
Şi nu le-am da nici lor pământ <br>
Căci ei au cerul lor!</p> 
<p class="Strofa">
Şi-acum, bărbaţi, un fier şi-un scut!<br> 
E rău destul că ne-am născut:<br> 
Dar cui i-e frică de război<br> 
E liber de-a pleca napoi,<br> 
Iar cine-i vânzător vândut<br> 
Să iasă dintre noi!</p> 
<p class="Strofa">
Eu nu mai am nimic de spus! <br>
Voi braţele jurând le-aţi pus <br>
Pe scut! Puterea este-n voi <br>
Şi-n zei! Dar vă gândiţi, eroi, <br>
Că zeii sunt departe, sus,<br> 
Duşmanii lângă noi!</p>
</div>
<!-- <img src="./asset/T1.png" alt="tapet" width="1920" height="1240" class="Tapet">-->
    <a href="./cuprins.html" class="Cuprins">La cuprins</a>
    <a href="./FRAGMENTE.html" class="Next">Mai departe</a>

</html>