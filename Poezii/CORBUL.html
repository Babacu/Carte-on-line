<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>CORBUL</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">CORBUL</h1></em><br>
<hr class="Linie">
<div class="Poezie">

<p class="Strofa"> 
Murind pe cruce se trudea<br> 
Să ţie ochii-n sus spre soare,<br> 
Dar fruntea lui sângerătoare<br> 
Încet-încet spre piept cădea.<br> 
Iar mă-sa mâinile-şi frângea <br>
Ţipând deodată: – „Moare!“</p> 
<p class="Strofa"> 
Atunci veni un corb zburând<br> 
Cu crocnet spre Mântuitorul,<br> 
Da roate şi ţipa flămând. <br>
Mario! Junghi e al tău gând <br>
Şi fulger ţi-e fiorul! </p>
<p class="Strofa"> 
Cu faţa albă ca de var,<br> 
Spre corb ea-şi înălţă cuvântul.<br> 
Izbind cu mâini întinse vântul<br> 
Spre el, dar le izbea-nzadar:<br> 
N-avea puteri, de mult amar, <br>
Şi n-o ţinea pământul.</p> 
<p class="Strofa"> 
Atunci Hristos şi-a ridicat <br>
Spre corb privirea milei sale <br>
Şi ochii-i s-au umplut de jale.<br> 
Un zâmbet trist i-a luminat <br>
Din ochi pe chipu-i sângerat,<br> 
Şi-apoi privi la vale </p>
<p class="Strofa"> 
Spre mă-sa şi, cu glasul frânt, <br>
A zis: – „Ştia el, de ce vine! <br>
O, lasă-l, mamă, lângă mine; <br>
Că de-nsetat şi-aprins ce sânt,<br> 
Cum face el din aripi vânt <br>
Îmi face, mamă, bine!“ </p>
<p class="Strofa"> 
Ea blestemând la corb privea, <br>
Căci el pândea pe Crist să moară, <br>
Şi-l fericea dintr-altă oară,<br> 
Căci singur el lui Crist făcea <br>
Durerea cea nespus de grea <br>
Să-i fie mai uşoară!</p>
</div>
<!-- <img src="./asset/T1.png" alt="tapet" width="1920" height="1240" class="Tapet">-->
    <a href="./cuprins.html" class="Cuprins">La cuprins</a>
    <a href="./BALADĂ.html" class="Next">Mai departe</a>

</html>