<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>FRAGMENT</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->
<em><h1 class="Titlu">FRAGMENT </h1></em><br>

<hr class="Linie">
<div class="Poezie">

<p class="Strofa">  
Ea nu-i închide uşa, nu-l prinde de vestmânt,<br> 
Nu-l roagă şi nu-i cade cu hohot la picioare <br>
Să-i zică: – „Stai, iubite!“ Nu cată plângătoare<br> 
În ochii lui – Năvalnic afară bate vânt,</p> 
<p class="Strofa"> 
De-al fulgerelor vuiet văzduhurile tună, <br>
Dar dânsul vrea să iasă prin noapte şi furtună,<br> 
S-alerge fără ţintă, nebun, un om pribag,<br> 
Să fugă, să se ştie departe de-acest prag</p> 
<p class="Strofa"> 
Al casei locuite de cea mai rea femeie! <br>
Nu-şi ia nici ziua bună, nu-i vrednic să-i deie<br> 
Nici mâna, căci pierirea e-nchisă-n mâna ei;<br> 
Nu vrea să-i vadă ochii sălbatici şi mişei!</p> 
<p class="Strofa"> 
Femeie e şi dânsa! Gândirea-i e infamă,<br> 
Înşală, şi-i soţie, ea minte, şi e mamă!<br> 
A fost un mizerabil, efemeiat poet<br> 
Cel ce-a creat legenda lui Crist din Nazaret –</p> 
<p class="Strofa"> 
Pe-un Dumnezeu să-l nască satan! E blasfemie <br>
Să crezi în întruparea lui Crist dintr-o Marie! <br>
Şi dacă e să credem poeţii pe cuvânt,<br> 
O dat-a fost ea numai Marie pe pământ,</p>
<p class="Strofa"> 
Dar ea de milioane de ori e Magdalenă!<br> 
Vampir, când te iubeşte, şi-n ura ei, hienă –<br> 
Un demon!<br> 
El năvalnic a pus picioru-n prag.<br> 
Atunci din ochii veştezi de dornicul lui drag </p>
<p class="Strofa"> 
Tăcând a şters femeia o lacrimă cu iia.<br> 
Şi el, el a văzut-o! Şi-n pieptul lui mânia<br>
O clipă şovăieşte, rămâne-ncremenit –<br>
Şi cum deştepţi din leşin pe om, când l-ai izbit</p>
<p class="Strofa"> 
Puternic d-un perete, aşa era! Colosul<br> 
De gânduri, la privirea femeii, s-a topit!<br> 
Şi galben la picioare-i s-aşterne furiosul.<br> 
L-a pironit acolo un strop, un singur strop<br> 
Când n-a putut tot cerul cu-ntregul potop!</p>
</div>
    <a href="./cuprins.html" class="Cuprins">La cuprins</a>
    <a href="./POPASUL ȚIGANILOR.html" class="Next">Mai departe</a>

</html>