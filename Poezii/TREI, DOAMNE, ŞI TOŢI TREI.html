<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ex ossibus ultor</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">TREI, DOAMNE, ŞI TOŢI TREI</h1></em><br>
<hr class="Linie">
<div class="Poezie">


 
<p class="Strofa">Avea şi dânsul trei feciori,<br> 
Şi i-au plecat toţi trei deodată<br> 
La tabără, sărmanul tată!<br> 
Ce griji pe dânsul, ce fiori,<br> 
Când se gândea că-i greu războiul,<br> 
N-ai timp să simţi că mori.</p> 
<p class="Strofa">Şi luni trecut-au după luni –<br> 
Şi-a fost de veste lumea plină,<br> 
Că steagul turcului se-nchină;<br> 
Şi mândrii codrului păuni,<br> 
Românii-au isprăvit războiul,<br> 
Că s-au bătut nebuni.</p> 
<p class="Strofa">Scria-n gazetă că s-a dat<br> 
Poruncă să se-ntoarcă-n ţară<br> 
Toţi cei plecaţi de astă-vară –<br> 
Şi rând pe rând veneau în sat<br> 
Şi ieri şi astăzi câte unul<br> 
Din cei care-au plecat.</p> 
<p class="Strofa">Şi-ai lui întârziau! Plângând<br> 
De drag că are să-i revadă,<br> 
Sta ziua-n prag, ieşea pe stradă<br> 
Cu ochii zarea măsurând,<br> 
Şi nu veneau! Şi dintr-o vreme<br> 
Gemea, bătut d-un gând.</p> 
<p class="Strofa">Nădejdea caldă-n el slăbea,<br> 
Pe cât creştea de rece gândul.<br> 
El a-ntrebat pe toţi d-a rândul,<br> 
Dar nimeni ştire nu-i ştia. <br>
El pleacă-n urmă la cazarmă<br> 
Să afle ce dorea.</p> 
<p class="Strofa">Căprarul vechi îi iese-n prag.<br> 
– „Ce-mi face Radu?“ el întreabă,<br> 
De Radu-i este mai cu grabă,<br> 
Că Radu-i este cel mai drag.<br> 
– „E mort! El a căzut la Plevna<br> 
În cel dintâi şirag!“</p> 
<p class="Strofa">O, bietul om! De mult simţea<br> 
Că Radu-i dus de pe-astă lume,<br> 
Dar astăzi, când ştia anume,<br> 
El sta năuc şi nu credea.<br> 
Să-i moară Radu! Acest lucru<br> 
El nu-l înţelegea.</p> 
<p class="Strofa">Blăstem pe tine, braţ duşman!<br> 
– „Dar George-al nostru cum o duce?“ <br>
— „Sub glie, taică, şi sub cruce,<br> 
Lovit în piept d-un iatagan!“<br> 
– „Dar bietul Mircea?“ – „Mort şi Mircea<br> 
Prin văi pe la Smârdan.“</p> 
<p class="Strofa">El n-a mai zis nici un cuvânt;<br> 
Cu fruntea-n piept, ca o statuie,<br> 
Ca un Cristos bătut în cuie,<br> 
Ţinea privirile-n pământ,<br> 
Părea că vede dinainte-i<br> 
Trei morţi într-un mormânt.</p> 
<p class="Strofa">Cu pasul slab, cu ochii beţi<br> 
El a plecat, gemând p-afară,<br> 
Şi-mpleticindu-se pe scară,<br> 
Chema pe nume pe băieţi,<br> 
Şi se proptea de slab, sărmanul,<br> 
Cu mâna de păreţi.</p> 
<p class="Strofa">Nu se simţea de-i mort ori treaz,<br> 
N-avea puteri să se simţească;<br> 
El trebuia să s-odihnească – <br>
Pe-o piatră-n drum sub un zăplaz<br> 
S-a pus, înmormântând în palme-i<br> 
Slăbitul său obraz.</p> 
<p class="Strofa">Şi-a stat aşa, pierdut şi dus.<br> 
Era-n amiazi şi-n miez de vară <br>
Şi soarele-a scăzut spre seară,<br> 
Şi-n urmă soarele-a apus,<br> 
Iar bietul om sta tot acolo<br> 
Ca mort, precum s-a pus.</p> 
<p class="Strofa">Treceau bărbaţi, treceau femei,<br> 
Şi uruiau trăsuri pe stradă,<br> 
Soldaţi treceau făcând paradă, – <br>
Şi-atunci, deştept, privi la ei<br> 
Şi-şi duse pumnii strâns pe tâmple:<br> 
„Trei, Doamne, şi toţi trei!“</p>
</div>
<!-- <img src="./asset/T1.png" alt="tapet" width="1920" height="1240" class="Tapet">-->
    <a href="./cuprins.html" class="Cuprins">La cuprins</a>
    <a href="./LA OGLINDĂ.html" class="Next">Mai departe</a>

</html>