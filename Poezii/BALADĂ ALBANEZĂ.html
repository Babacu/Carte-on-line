<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ex ossibus ultor</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">BALADĂ ALBANEZĂ</h1></em><br>
<hr class="Linie">
<div class="Poezie">
           
<p class="Strofa">     
Fiul paşei din Ianina <br>
Un cal negru-n râu adapă,<br> 
Pe când vine după apă<br> 
Cu vas alb pe cap Despina.<br> 
Dar din munte, de pe creastă,<br> 
George cată-n văi şi vede<br> 
Şi pe turc şi pe nevastă.</p>
<p class="Strofa"> 
Fiul paşei din Ianina<br> 
De la piept o floare scoate<br> 
Şi-o aruncă-n val, să-noate<br> 
Până-n vale la Despina.<br> 
George-n munte pumnii-şi strânge,<br> 
Buza cruntă-n dinţi o muşcă<br> 
Şi de multă ciudă plânge.</p>
<p class="Strofa"> 
Fiul paşei din Ianina<br> 
Vesel braţele-şi întinde,<br> 
Când se pleacă-ncet şi-i prinde <br>
Crinul de pe râu Despina.<br> 
Ce, la piept a pus ea floare? <br>
Dar şi-n munte George pune<br> 
Plumbii sub scăpărătoare.</p>
<p class="Strofa">
Fiul paşei din Ianina <br>
Blând dezmiardă alba frunte <br>
A nevestei, dar din munte <br>
Moarte-aduce carabina.<br> 
Nu în cal, nu-n fiul paşei,<br> 
Plumbul a mers drept în crinul<br> 
Pus pe albul piept al laşei.</p>
 <p class="Strofa">
Fiul paşei din Ianina <br>
Sare-n şea, îndoaie brâul, <br>
Bate-n cal nebun cu frâul – <br>
Şi-l ajunge carabina:<br> 
Nu-n piept strâns cu haină verde,<br> 
Ci-ntr-un braţ, mai mult neveste<br> 
Cu-acel braţ să nu dezmierde!</p>
            </div>
               <a href="./cuprins.html" class="Cuprins">La cuprins</a>
    <a href="./ARMINGENII.html" class="Next">Mai departe</a>

</div>

    
 
    
</body>
</html>   