 <!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ÎN ŞANŢURI</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">ÎN ŞANŢURI</h1></em><br>

<hr class="Linie">
<div class="Poezie">

<p class="Strofa">   
Burcel în şanţ muri strivind<br> 
O tigvă păgânească,<br> 
Şoimu-n rădan căzu răcnind:<br> 
Moldova să trăiască! <br>
Curcanul cel voinic şi bun,<br> 
El, Peneş, spune-acestea,<br> 
Dar n-a spus tot. Eu vreau să spun <br>
Deplin acum povestea.</p>
<p class="Strofa"> 
Burcel era oltean, un pui,<br> 
Ajuns din întâmplare<br> 
Între flăcăii din Vaslui, <br>
Viteaz minune-mare.<br> 
Iar când muri, strivind în şanţ<br> 
O tigvă păgânească,<br> 
Strigat-a bietul dorobanţ:<br> 
Muntenia să trăiască!</p>
<p class="Strofa"> 
Burcel şi Şoim, trăsniţi în zbor <br>
Căzură-n şanţ deodată;<br> 
Strigând deodată ţara lor <br>
Cea-n două despicată. <br>
Alăturea de ei gemea <br>
Căzut şi căpitanul, <br>
Izbit de moarte se trudea <br>
Cu ochii-nchişi sărmanul.</p>
<p class="Strofa"> 
El auzise pe cei doi <br>
Ce spuseră-n cădere,<br> 
Şi jalnic se-nălţă-n noroi,<br> 
Privindu-i cu durere.<br> 
Şi zise-apoi: „O ţară e,<br> 
Cum una ni-e mânia!<br> 
Muntenia, Moldova – ce? <br>
Trăiască România!“ </p>
<p class="Strofa"> 
Atunci şi Şoimu şi Burcel <br>
Cu faţa înseninată <br>
Priviră lung şi-adânc la el,<br> 
Şi-au tresărit deodată.<br> 
Spre-acelaşi loc, spre nord privind,<br> 
Şi sus apoi, tăria,<br> 
Toţi trei strigar-atunci murind:<br> 
Trăiască România!</p>
</div>
<!-- <img src="./asset/T1.png" alt="tapet" width="1920" height="1240" class="Tapet">-->
    <a href="./cuprins.html" class="Cuprins">La cuprins</a>
    <a href="./ÎN MUZEU.html" class="Next">Mai departe</a>

</html> 