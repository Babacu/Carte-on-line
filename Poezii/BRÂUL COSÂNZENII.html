<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>BRÂUL COSÂNZENII</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">BRÂUL COSÂNZENII</h1></em><br>

<hr class="Linie">
<div class="Poezie">


 
<p class="Strofa"> 
Avea Ileana ochi de soare<br>
Şi galben păr, un lan de grâu;<br> 
Vestmânt avea ţesut în floare <br>
Şi-un brâu purta pe-ncingătoare, <br>
Cum n-a mai fost pe lume brâu.</p>.
<p class="Strofa"> 
Era de aur pe tot locul,<br> 
Un fulger pe-al ei trup încins.<br> 
El noaptea da lumini ca focul,<br> 
Şi-n brâu sta fetei prins norocul <br>
Precum e-n talismane prins.</p> 
<p class="Strofa"> 
Vrăjit era că, de-l va pierde, <br>
Norocul ei să piară-n veci, <br>
Nici flori mai mult să n-o dezmierde, <br>
Să n-afle umbră-n codrul verde<br> 
Şi verile să-i fie reci. </p>
<p class="Strofa"> 
Dar Sfântul Soare ziua-ntreagă <br>
Pândeşte brâul – l-ar fura. <br>
Că lui de mult i-e fata dragă, <br>
Iar fata nu vrea să-nţeleagă, <br>
Şi el acum şi-ar răzbuna</p>!
<p class="Strofa"> 
Ea trece-n dulce nepăsare <br>
Prin lunci cu flori şi doarme-n văi, <br>
Iar păzitor pe vânt îl are – <br>
Întreaga viaţă vis îi pare <br>
Şi joc îşi bate de flăcăi.</p>
<p class="Strofa"> 
Dar Făt-Frumos zâmbind s-arată,<br> 
Şi-n drumul lui umblând de-atunci <br>
Simţea de-ajuns frumoasa fată <br>
Că viaţa noastră nu ni-e dată <br>
De dragul unor flori din lunci.</p>
<p class="Strofa"> 
Din ochi albaştri de cicoare <br>
Pe sânu-i alb de ghiocel <br>
Curg lacrimi calde-acum! O doare, <br>
Ei inima de drag îi moare, <br>
Iar Făt-Frumos, vai, cum e el!</p>
<p class="Strofa"> 
– „Atâta dragoste nebună! <br>
Eu nu o simt, tu n-o-nţelegi – <br>
Visarea ta la ce ţi-e bună?<br> 
Vrei s-o visăm noi împreună? <br>
Atunci tu brâul să-l dezlegi!“</p>
<p class="Strofa"> 
Ea tremură zâmbind şi geme:<br> 
– „Norocul meu întreg îl vrei!“<br> 
Ea numai pentru brâu se teme,<br> 
Că vor afla duşmanii vreme <br>
Să-i fure-ntr-asta brâul ei.</p> 
<p class="Strofa"> 
– „De ce te temi? Ne vom ascunde<br> 
În noaptea codrului umbros <br>
Sub brazii fără grai, pe unde<br> 
Nici ochi de om nu pot pătrunde, <br>
Nici flori cu tăinuit miros.“</p> 
<p class="Strofa"> 
El zice-aşa, să zică iară,<br> 
Să-i facă gândul ei uşor,<br> 
Iar gându-i se topea de pară – <br>
Şi-n codru des, în zi de vară,<br> 
S-ascunde fată şi fecior.</p> 
<p class="Strofa"> 
Au fost ascunşi încât nici floare, <br>
Nici ochi de om nu i-au zărit.<br> 
Dar printre crengi adormitoare<br> 
Din cer un singur ochi de soare<br> 
Căzu pe brâu şi l-a răpit.</p>
<p class="Strofa"> 
Atunci Ileana şi simţeşte<br> 
Că-i arde plânsul în priviri; <br>
Ea după brâu în jur priveşte <br>
Ş-aprinsa-i faţă-ngălbeneşte <br>
Că nu e brâul nicăiri.</p> 
  </div>
    <a href="./cuprins.html" class="Cuprins">La cuprins</a>
    <a href="./DUȘMANCELE.html" class="Next">Mai departe</a>

</html>