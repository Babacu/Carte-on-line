<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ex ossibus ultor</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">CÂNTECUL FUSULUI</h1></em><br>
<hr class="Linie">
<div class="Poezie">
             <p class="Strofa">

     
Eu mi-am făcut un cântec<br>
Stând singură-n iatac –<br> 
Eu mi-am făcut un cântec,<br> 
Şi n-aş fi vrut să-l fac.</p> 
<p class="Strofa">
Dar fusul e de vină <br>
Că se-nvârtea mereu,<br> 
Şi ce-mi cânta nainte <br>
Cântam pe urmă eu.</p>
<p class="Strofa"> 
De-atunci îl cânt întruna <br>
Că-mi vine-aşa nevrând;<br> 
De-aş face orice-aş face,<br> 
Nu pot să-l scot din gând.</p> 
<p class="Strofa">
Îl cânt torcând la vatră <br>
Şi-l cânt mergând pe drum <br>
Şi nu pricep ce-i asta,<br> 
Şi nu ştiu, biata, cum?</p>
<p class="Strofa"> 
Adese stând la cină<br> 
Simt lacrimile des,<br> 
Nu pot mânca de lacrimi<br> 
Şi trebuie să ies</p>
<p class="Strofa"> 
Afară-n vânt, afară,<br> 
Că-mi arde capul tot,<br> 
Şi-ngrop în palme capul<br> 
Şi-mi cânt amarul tot.</p>
<p class="Strofa"> 
Am stat la roata morii,<br> 
Şi roata umblă des,<br> 
Şi roata morii cântă<br> 
Cuvinte cu-nţeles.</p>
<p class="Strofa">
Ea cântă înainte; <br>
Cânt şi eu după ea –<br> 
Moraru-şi face cruce<br> 
Privind în urma mea.</p>
 <p class="Strofa">
Şi-am mers pe malul apei,<br> 
În valuri să-mi îngrop <br>
Şi cântecul, şi-amarul –<br> 
Dar a-nceput un plop</p>
<p class="Strofa">
Să cânte, şi toţi plopii<br> 
Cântau duios în vânt,<br> 
Şi m-am trezit deodată<br> 
Că plâng şi eu şi cânt!</p>
 <p class="Strofa">
Şi-am mers pe lunci, dar jalnic,<br> 
D-a lungul peste lunci,<br> 
Cum plâng şi cântă toate!<br> 
Şi-n crâng m-am dus atunci –</p>
 <p class="Strofa">
Nu-i loc mai bun pe lume<br> 
De plâns decât în crâng!<br> 
Ah, toate plâng, şi satul <br>
Se miră că eu plâng!</p> 
<p class="Strofa">
Dar fusul e de vină, <br>
Că se-nvârtea mereu,<br> 
Şi el cânta un cântec,<br> 
Şi-l ştiu de-atunci şi eu!</p>
 <p class="Strofa">
Şi-ncet ce trece viaţa <br>
Când n-ai nici un noroc –<br> 
Mai iute dac-ar trece,<br> 
De-ar sta mai bine-n loc!</p>
<p class="Strofa">
De-ar sta pe loc mai bine! <br>
Ori loc eu să-mi găsesc<br> 
Să pot să plâng cu hohot – <br>
Nici asta nu-ndrăznesc!</p>
 <p class="Strofa">
Că mama mă tot ceartă<br> 
Şi tata-i supărat,<br> 
Şi-n ochii mei se uită <br>
Toţi oamenii din sat.</p>
 <p class="Strofa">
Ah, seara, numai seara,<br> 
Mă simt la largul meu,<br> 
Că-ngrop în perne capul <br>
Şi, până-n zori mereu,</p>
 <p class="Strofa">
Tot plâng ca o nebună <br>
Şi perna-n braţe-o strâng,<br> 
Şi plâng, că nu mă vede<br> 
Măicuţa-mea că plâng.</p>
            </div>
               <a href="./cuprins.html" class="Cuprins">La cuprins</a>
    <a href="./BALADĂ ALBANEZĂ.html" class="Next">Mai departe</a>

</div>

    
 
    
</body>
</html>   