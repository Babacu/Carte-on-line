 <!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ÎN MUZEU</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">ÎN MUZEU</h1></em><br>

<hr class="Linie">
<div class="Poezie">

<p class="Strofa">   
Iar ulciorul mi-a vorbit,<br> 
Vrând, se vede, să mă mustre:<br> 
– „În colibile lacustre,<br> 
Stând pe scaunul cioplit</p> 
<p class="Strofa">
De-un druid, eu fui podoaba <br>
Tribului întreg; şi-mi fu <br>
Drag pe-atunci. O vezi şi tu: <br>
Eu şi cu Dalvine roaba,</p> 
<p class="Strofa">
Fost-am de-un etrusc isteţ<br> 
Peste lac în luntre-aduse.<br> 
El sub laviţe-avea puse <br>
Multe altele de preţ,</p>
<p class="Strofa">
Cari pe-acele vremi senine <br>
Artă şi minuni erau!<br> 
Astăzi hârburi poate stau,<br> 
Bietele, pe-un raft cu mine!</p> 
<p class="Strofa">
Şi din toate şi-a ales <br>
Capul cetelor ilire <br>
Un ulcior – să nu te mire <br>
Că suspin aşa de des –</p> 
<p class="Strofa">
Un ulcior, şi-o roabă, biata!<br> 
Văd trecând pe-aici femei,<br> 
Şi-mi evoc mândreţea ei,<br> 
Şi-n etern slăvi-voi fata </p>
<p class="Strofa">
Cea de-acum opt mii de ani!<br> 
Poate, albele ei oase,<br> 
Din nămolul apei scoase,<br> 
Poţi şi tu cu doi-trei bani </p>
<p class="Strofa">
Să le vezi aici, străine,<br> 
Ori altunde-n vrun muzeu.<br> 
Am pierit, şi ea şi eu,<br> 
Când din văile vecine</p>
<p class="Strofa">
Au venit arcaşii goi,<br> 
Mulţi şi tari, zvârlind tăciunii. <br>
Au scăpat pe luntre unii <br>
Dintre-ai noştri, cei vro doi,</p>
<p class="Strofa">
Însă cei mai mulţi pieriră.<br> 
Şi de-atunci, pe fund de lac<br> 
Şi-astăzi părţi din mine zac.<br> 
Iar pe câte le găsiră </p>
<p class="Strofa">
Le-au adus aici, punând<br> 
Ciob la ciob ca să mă-nchege<br>. 
Ah, dar ce pot înţelege <br>
Câţi îi văd pe-aici trecând?</p>
<p class="Strofa">
Văd şi ei o oală spartă<br> 
Dintr-un lut sărac şi prost:<br> 
Eu, ce-ntr-alte vremi am fost <br>
Ultima putinţă-n artă.</p>
<p class="Strofa">
Şi desenul meu! Uşor <br>
C-un cărbune de pe vatră<br> 
Mult mai bine-l fac pe-o piatră<br> 
Azi copiii-n jocul lor!</p>
<p class="Strofa">
Tu ai sufletul mai larg,<br> 
Scapă-mă! Ce chin ai stinge,<br> 
Dacă-n lături m-ai împinge <br>
Ca să cad şi să mă sparg!“ </p>
<p class="Strofa">
Cât m-a-nduioşat ulciorul!<br> 
Şi-aş fi vrut să-i fiu pe plac,<br> 
Însă ce puteam să fac? <br>
Să mă vază păzitorul,</p>
<p class="Strofa">
Iar a doua zi, fatal,<br> 
Să m-arăte prin ziare: <br>
„Un nebun, pe cât se pare,<br> 
În muzeu, şi-un criminal!“</p>
<p class="Strofa">
Şi-am întors fără speranţă <br>
Ochii şi-ncepui s-admir <br>
Cum stăteau pe raft în şir<br> 
Acele de siguranţă.</p>
</div>
<!-- <img src="./asset/T1.png" alt="tapet" width="1920" height="1240" class="Tapet">-->
    <a href="./cuprins.html" class="Cuprins">La cuprins</a>
    <a href="./TRICOLORUL.html" class="Next">Mai departe</a>

</html> 