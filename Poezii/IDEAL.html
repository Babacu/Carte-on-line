 <!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>IDEAL</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">IDEAL</h1></em><br>

<hr class="Linie">
<div class="Poezie">

<p class="Strofa">  

I<br>

Venise fata de-mpărat<br> 
Cu alte fete pe-nserat <br>
S-aducă apă din izvor – <br>
Din zări un tânăr călător,<br> 
Sosind pe-acolo, s-a rugat <br>
Să bea din cana lor.</p>
<p class="Strofa"> 
Iar fata de-mpărat i-a dus<br> 
Cofiţa ei; şi când i-a spus<br> 
Flăcăul cel dintâi cuvânt,<br> 
Ea se uită speriată-n vânt,<br> 
Şi ca certat-apoi şi-a pus<br> 
Privirile-n pământ.</p>
<p class="Strofa"> 
– „Aş vrea, ca şi la-ntorsul meu,<br> 
Să fii aici să-mi dai să beu –“ <br>
Iar ea, tot nemişcată stând <br>
Cu ochii-n jos, şi tremurând<br> 
De lupta ei, târziu şi greu <br>
Rosti sfioasă: – „Când?“</p> 
<p class="Strofa"> 
– „Şi mâine poate... Mai târziu... <br>
Ori peste-un an! Nici eu nu ştiu. <br> 
Sunt fiu de crai. Cărarea mea <br>
Pe-aici va fi... Ne vom vedea:<br> 
De-acum iubitul tău să fiu,<br> 
Iar tu iubita mea.“</p> 
<p class="Strofa"> 
Apoi plecă în grabnic pas...<br> 
Avea atâta dor în glas! <br>
Era voinic şi tinerel, <br>
Înalt şi tras ca prin inel:<br> 
De-atunci şi ochii i-au rămas <br>
Şi inima la el.</p> 
<p class="Strofa"> 
II<br><br> 

Şi fata de-mpărat veni<br> 
Şi-a doua zi, şi-a treia zi,<br> 
Şi-n toate zilele pe rând,<br> 
Încete clipe numărând,<br> 
Tot aştepta doar o veni<br> 
Flăcăul mai curând.</p>
<p class="Strofa"> 
Grăbitul soare scăpăta,<br> 
Şi fata tot acolo sta; <br>
Şi noaptea umedă din văi<br> 
Venea pe-ntunecate căi;<br> 
Târziu în noapte-abia pleca<br> 
Şi fata la ai săi.</p>
<p class="Strofa"> 
„O fi bolnav! O fi murit!<br> 
O, Doamne, el ar fi venit <br>
De-atâta timp! mai ştiu şi eu!“ <br>
Şi doru-i plângător mereu<br> 
Creştea de presimţiri hrănit, <br>
Din ce în ce mai greu.</p>
<p class="Strofa"> 
Trecu şi vara, şi trecu <br>
Şi toamna, şi pe văi căzu<br> 
Zăpada iernii, şi-apoi iar<br> 
Sosi-nfloritul Cireşar –<br> 
Dar nici acum voinicul nu,<br> 
Doritul ei drumar!</p>
<p class="Strofa"> 
– „Dar totuşi, azi el va veni...<br> 
Nici azi nu vine... unde-o fi?<br> 
Dar mâine va veni! Ştiu eu,<br> 
Că-mi spune inima! Şi-al meu,<br> 
Al meu de-acum în veci va fi;<br> 
Ce bun e Dumnezeu!</p>
<p class="Strofa"> 
Tu, vânt de seară,-n calea ta <br>
Nu l-ai văzut venind cumva?<br> 
Şi nici tu, nor, nu l-ai văzut<br> 
Prin multe lumi câte-ai trecut?<br> 
Să-i spui, te rog, de-l vei afla<br> 
Că-l plâng şi că-l sărut!</p>
<p class="Strofa"> 
Să-i spui că florile din strat<br> 
Le ud şi cresc mai răvărsat, <br>
Dar florile-pe-obrazul meu <br>
Pălesc, că prea le ud mereu;<br> 
Şi câte-amaruri am răbdat<br> 
Ştiu, biata, numai eu!</p> 
<p class="Strofa"> 
Că pentru dânsul, că-l iubesc,<br> 
Părinţii-n drum mă ocolesc<br> 
Şi m-au gonit din casa lor; <br>
Că toţi ai mei azi nu mă vor!<br> 
Sunt singură, pe căi trăiesc,<br> 
Sunt singură, şi mor!“</p>
<p class="Strofa"> 
Treceau drumeţi pe lângă ea, <br>
Şoptind, dar fata nu-i vedea. <br>
Treceau şi zilele zburând,<br> 
Treceau şi luni, treceau pe rând,<br> 
Treceau şi ani, ei nu-i trecea <br>
Răbdarea, aşteptând.</p>
<p class="Strofa"> 
III <br><br>

Auzi! ca valuri după val<br> 
Năvalnic tropotit de cal! <br>
Şi sună văile-ndrăzneţ,<br> 
O, ăsta e voinic drumeţ! <br>
Şi-n zarea lunei vezi pe mal<br> 
Un tânăr călăreţ?</p>
<p class="Strofa"> 
– „Ochi dragi, de-atâta timp pustii!<br> 
Mi-ai zis plecând: aici să fii,<br> 
Şi-aici, aici tu mă găseşti!<br> 
Dar uite, obosit ce eşti! <br>
Ştiam eu doar că ai să vii<br> 
Ştiam că mă iubeşti!</p>
<p class="Strofa"> 
Dar ah, cât m-ai lăsat s-aştept!<br> 
Dar unde-ai fost? O, spune drept! <br>
De-acum tu nu vei mai pleca,<br> 
Să-ţi laşi plângând iubita ta:<br> 
O, vino, strânge-mă la piept...<br>
Ce bine mi-e aşa!</p>  
<p class="Strofa"> 
Şi nu mă-ntrebi, ce plâns nebun <br>
Am plâns de-atunci? O, cum s-adun<br> 
În vorbe-atâta gând pribeag,<br> 
Şi cum să-ncep... O, dă-mi toiag!<br> 
O, cât eşti de frumos şi bun <br>
Şi cât îmi eşti de drag!“ </p>
<p class="Strofa"> 
Dar n-a venit!... Şi ea cu zor <br>
Oprea din drum pe călător,<br> 
Râzând cu hohot îi spunea<br> 
Povestea ei; apoi plângea:<br> 
Ei l-au văzut, dar ei nu vor<br> 
Să-i spuie ce făcea?</p>
<p class="Strofa"> 
Pe unde-i el? Nu s-a gătit<br> 
De-ajuns acum pentru nuntit?<br> 
O, nu! Pentr-un alai domnesc<br> 
Atâtea lucruri trebuiesc <br>
Şi-atâta vreme! N-a venit <br>
Că-i tânăr şi-l gătesc!</p>
<p class="Strofa"> 

IV <br><br>

Pe-atunci erau vlăstari în lunci<br> 
Copacii de-azi, şi tineri prunci <br>
Erau bărbaţii. Colo-n sat <br>
Copile mici; ea le-a purtat<br> 
Pe braţe, şi e mult de-atunci,<br> 
De mult s-au măritat!</p>
<p class="Strofa"> 
Acum pe cârje se proptea! <br>
N-avea puteri, şi tot venea. <br>
– „Pe aici, pe-aici, e drumul lui... <br>
E noapte-acum... ba încă nu-i... <br>
L-am aşteptat: atât aş vrea<br> 
Să pot de-acum să-i spui!“</p> 
<p class="Strofa"> 
Dar într-o seară ea simţi <br>
Că azi e cea din urmă zi: <br>
Ori vine azi de undeva <br>
Iubitul ei şi-o va lua,<br> 
Ori dacă nu, când va veni <br>
El n-o va mai afla.</p>
<p class="Strofa"> 
Şi n-a venit! Nici n-a-ncercat <br>
Să se ridice de-unde-a stat<br> 
Sărmana, căci de-ajuns simţea<br> 
Că-n veci de-acum nu va putea<br> 
Să plece, nu, şi nemişcat<br> 
Sta frântă, şi murea.</p>
<p class="Strofa"> 
Veni atunci din răsărit,<br> 
Pe drum o babă. S-a oprit,<br> 
Căci auzise la izvor <br>
Gemut ca de creştini când mor – <br>
Şi capul fetei l-a proptit<br> 
În poala ei uşor.</p>
<p class="Strofa"> 
– „De jale plâng... Nu pot să-nec <br>
Amarul gând că, iată, plec <br>
Şi n-am putut să-l văd măcar <br>
O dată! Ah, e gând amar!<br> 
Dar sus, în lumea-n care trec,<br> 
Al meu va fi el iar!“</p> 
<p class="Strofa"> 
Iar sfânta Vineri o privea <br>
Cu milă, – „Uite! – zise ea – <br>
Un veac de om tu aşteptând<br> 
Robit-ai fost de-un singur gând – <br>
De-ai fi ştiut tu, draga mea, <br>
Acestea mai curând!</p>
<p class="Strofa"> 
El şi-a uitat de ochii tăi!<br> 
De mult s-a-ntors pe alte căi,<br> 
Căci lui menire i s-a dat – <br>
S-a-ntors de mult şi s-a-nsurat;<br> 
Flăcăii lui au alţi flăcăi:<br> 
E Negură-mpărat.“</p> 
<p class="Strofa"> 
A fost un gemet întreit <br>
Din totul inimii pornit<br> 
Şi-apoi o linişte de veci!<br> 
– „Din lumea asta-ntr-alta treci.<br> 
Şi nici nu ştii, tu, om trudit,<br> 
Ce-i lumea-n care pleci!“. </p>
<p class="Strofa"> 
Şi sfânta Vineri s-a plecat <br>
Spre moart-apoi, i-a sărutat <br>
Închişii ochi: – „Te depărtezi<br> 
Cu dragul gând, că ai să-l vezi! <br>
Oh, omule, eşti înşelat <br>
În toate câte crezi! </p>
<p class="Strofa"> 
A ta e mergerea mereu <br>
Spre ţintă – drum îngust şi greu – <br>
Dar ţinta niciodată nu-i <br>
A ta! Şi-n gând tu tot ce-ţi pui <br>
E numai vis, căci Dumnezeu <br>
Te poartă-n voia Lui!“</p>
</div>
<!-- <img src="./asset/T1.png" alt="tapet" width="1920" height="1240" class="Tapet">-->
    <a href="./cuprins.html" class="Cuprins">La cuprins</a>
    <a href="./O NOAPTE PE CARAIMAN.html" class="Next">Mai departe</a>

</html> 
