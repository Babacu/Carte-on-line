<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>RECRUTUL</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->
<em><h1 class="Titlu">RECRUTUL</h1></em><br>

<hr class="Linie">
<div class="Poezie">

<p class="Strofa">  
Eu o las în seama ta – <br> 
Am să plec! Şi parcă-mi moare,<br> 
Inima se rupe-n mine!<br> 
Nu de voi, tu ştii de cine!<br> 
Şi mă doare,<br> 
De-aş ţipa.</p>
<p class="Strofa"> 
Omul fără de noroc<br> 
Tot cu răul se-ntâlneşte – <br>
Tu-mi eşti frate dintr-o mamă,<br> 
Mă iubeşti! Ţi-o las în seamă,<br> 
Mi-o păzeşte<br> 
Ca de foc!</p>
<p class="Strofa"> 
Vei vedea-o pe la hori.<br> 
Să n-o laşi la vino-ncoace – <br>
Stai cu ea, ce ştii tu-i spune,<br> 
Dar cu capul mi te pune<br> 
Să n-o joace<br> 
Alţi feciori.</p>
<p class="Strofa"> 
Tu s-o joci, dar mai aşa!<br> 
Liniştit, cum joci pe-o soră<br>, 
Să n-o strângi prea mult la tine,<br> 
Că ea, biata, de ruşine <br>
Mai mult horă <br>
N-ar juca.</p>
<p class="Strofa"> 
Tu o vezi şi n-o-nţelegi:<br> 
De-o cuprinzi, ea ştie una:<br> 
Moartă-n braţe ţi se lasă,<br> 
Dar de ciudă plânge-acasă,<br> 
Plânge-ntruna <br>
Zile-ntregi.</p> 
<p class="Strofa"> 
Calea ei să n-o colinzi – <br>
De-i vedea-o la fântână,<br> 
Treci şi las-o-n bună pace,<br> 
Nu glumi, că ei nu-i place. <br>
Nici de mână <br>
Să n-o prinzi!</p> 
<p class="Strofa"> 
Ea va zice tot ce vrei; <br>
O dezmierzi şi nu te vede,<br> 
O săruţi şi-i pare bine.<br> 
Ah, dar crede-mă pe mine<br> 
Şi nu-i crede <br>
Vorba ei!</p> 
<p class="Strofa"> 
Ce folos ai tu c-o strângi? <br>
Simţi tu că pe ea o doare?<br> 
Vezi? nici eu n-o strâng de frică:<br> 
Ea-i atât de subţirică,<br> 
Ca pe-o floare <br>
Poţi s-o frângi</p>
<p class="Strofa">  
Dac-o fi pe drum, tu treci;<br> 
Zi că eşti grăbit, şi-o lasă,<br> 
Să n-asculţi orice să-ţi spuie,<br> 
Şi-un gând rău să nu te puie<br> 
Pân-acasă <br>
S-o petreci.</p>
<p class="Strofa"> 
Nu ştii cât îi faci de rău!<br> 
Mă-sa-i rea şi nu o crede<br> 
Şi-o primeşte de pe-afară <br>
Cu bătăi şi cu ocară,<br> 
Cât ce-o vede <br>
C-un flăcău!</p>
<p class="Strofa"> 
Dar te uită să ştii ce-i<br> 
Pe la casa lor! De iese,<br> 
Ori de intră oarecine!<br> 
Tu să ştii pe cel ce vine <br>
Mai adese<br> 
Pe la ei!</p>
<p class="Strofa"> 
Ea cu părul gălbior,<br> 
Naltă, zugrăvită-ntreagă,<br> 
Când îşi mlădie trupşorul!<br> 
A ursit-o-n faşe dorul <br>
De-a fi dragă<br> 
Tuturor!</p>
<p class="Strofa"> 
De-i vedea pe cineva<br> 
Pe la ei, în fapt de seară,<br> 
Prinde-l într-adins, ca-n glumă:<br> 
Frânge-i gâtul şi-l sugrumă,<br> 
Ca pe-o fiară <br>
Nu-l cruţa!</p>
<p class="Strofa"> 
Şi-apoi, las’ să fie-al meu,<br> 
De-i păcat! La judecată <br>
Eu voi merge pentru tine!<br> 
Eu dau seama! Şi pe mine<br> 
Să mă bată<br> 
Dumnezeu!</p>
<p class="Strofa"> 
Poartă-i grija! Tot a mea <br>
S-o găsesc, tot dor să-mi poarte!<br> 
Dar de nu-i păzi-o bine,<br> 
Ţi-ai găsit duşman în mine,<br> 
Căci fac moarte<br> 
Pentru ea!</p>
</div>
    <a href="./cuprins.html" class="Cuprins">La cuprins</a>
    <a href="./FRAGMENT.html" class="Next">Mai departe</a>

</html>