<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ex ossibus ultor</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">PUNTEA LUI RUMI</h1></em><br>
<hr class="Linie">
<div class="Poezie">
           
<p class="Strofa">   
I </p>
<p class="Strofa">   
Rumi adunase-n creier<br> 
Toată cuminţia lumii –<br> 
Şi-ntr-o zi regele Gupta <br>
Cheamă la palat pe Rumi.</p>
<p class="Strofa">   
– „Mâine-i Anul nou, ştii bine.<br> 
Şi-obicei din vremuri este <br>
Ca-ntr-această zi să fie<br> 
Sărbătoare de neveste.</p>
<p class="Strofa">   
Şi-aş dori vrun lucru mare!<br> 
Tu eşti sfânt, aşa se spune,<br> 
Faci minuni; şi mâine tocmai <br>
Ce n-aş da pentr-o minune. </p>
<p class="Strofa">   
Înmulţim splendoarea zilei – <br>
Vrei? Găseşti tu una-n pripă.“ <br>
Rumi a rămas pe gânduri, <br>
Negăsind răspuns o clipă. </p>
<p class="Strofa">   
Şi-a plecat. Făcuse dânsul <br>
Mari minuni de altădată, <br>
Dar acum avea prilejul <br>
Pentru cea mai minunată.</p>
<p class="Strofa">   
II </p>
 <p class="Strofa">
P-un şes larg sunt adunate <br>
Ginţile din Himalaia,<br> 
Oşteni negri-n coifuri albe,<br> 
Principi, preoţi, sclavi şi raia.</p>
<p class="Strofa">   
Toţi bărbaţii stau d’oparte,<br> 
Iar la mijloc stau fecioare<br> 
Şi neveste-n largă horă,<br> 
Toate-n port de sărbătoare.</p>
<p class="Strofa">   
Iar regina joacă-n frunte <br>
Cu optzeci de principese.<br> 
La un semn s-alină jocul,<br> 
Şi-acum Rumi-n mijloc iese.</p>
<p class="Strofa">   
El avea un cort d’oparte, <br>
Iar în cort? Cine-ar şti spune!<br> 
El încet desface cortul<br> 
Cu ascunsa lui minune.</p>
<p class="Strofa">   
Se ivesc doi stâlpi, în urmă <br>
Alţii doi, apoi mărunte<br> 
Peste stâlpi câteva scânduri.<br> 
Ce era? O simplă punte.</p>
<p class="Strofa">   
– „Rege, nimeni nu cunoaşte<br> 
Ce-i în sufletul femeii,<br> 
Numai cei de sus! Şi iată <br>
Şi-ntr-un lemn s-arată zeii!</p>
<p class="Strofa">   
De va trece peste punte <br>
O femeie credincioasă,<br> 
Se va-nfrumoşa femeia,<br> 
Rămâind mereu frumoasă. </p>
<p class="Strofa">   
De va trece însă una <br>
Care şi-a-nşelat bărbatul,<br> 
Ea se va negri ca noaptea, <br>
Astfel ispăşind păcatul. </p>
<p class="Strofa">   
Dar eu cred că nu-i nici una <br>
Cu păcate! Cea mai castă <br>
Treacă-ntâi! Şi-apoi să treacă<br> 
Rând pe rând câte-o nevastă.“ </p>
<p class="Strofa">   
Şi-a tăcut. Erau în şiruri <br>
Zeci de mii de sute<br> 
De femei: ce de credinţă <br>
Launloc, ce de virtute!</p>
<p class="Strofa">   
Dar virtutea – zice Veda – <br>
Este mută, vecinic rece.<br> 
Gupta strigă, dă un ordin,<br> 
Dă pe-al doilea, dă vro zece</p>
<p class="Strofa">   
Ş-apoi zâmbitor priveşte <br>
Spre regină – „De se poate,<br> 
Treci tu-ntâi, şi după tine <br>
Au să treacă-n urmă toate!“</p>
<p class="Strofa">   
— „Dacă vrei, eu trec, nu-mi pasă! <br>
— Dar chiar eu? Nu se cuvine<br> 
Să pui, rege, la-ndoială<br> 
Sufletul unei regine.</p>
<p class="Strofa">   
Mă-nroşeşte singur gândul <br>
Că tu ai aflat cu cale <br>
Tocmai azi să pui la probă <br>
Inima nevestei tale!“ </p>
<p class="Strofa">   
Şi-a rămas pe loc regina, <br>
Regele-a privit sinistru <br>
Spre Nipùnica, nevasta<br> 
Celui mai frumos ministru.</p>
<p class="Strofa">   
— „Iartă, rege, zise dânsa, <br>
Nu pot suferi privirea<br> 
Multor ochi! Sunt sfiicioasă;<br> 
Eu aş trece, însă firea...“</p>
<p class="Strofa">   
Principesele-nroşite<br> 
Bucuros voiau să treacă,<br> 
Dar putea să minţă puntea,<br> 
Vrun nedrept putea să facă,</p>
<p class="Strofa">   
Ori mai ştii? Bătrânul Rumi<br> 
Face-o glumă, cum se vede;<br> 
Şi-i atât de slabă puntea, <br>
Că-n ea nu te poţi încrede.</p>
<p class="Strofa">   
Ş-apoi cum să creadă lumea <br>
Ce vor spune nişte lemne? <br>
Regele, muşcându-şi gura,<br> 
A tăcut, convins pesemne.</p>
<p class="Strofa">   
– „Dar minunea unde-i, Rumi?“<br> 
Punând degetul pe frunte<br> 
A zâmbit bătrânul preot:<br> 
– „Puntea e ca orice punte!</p>
<p class="Strofa">   
Nici virtutea n-o arată,<br> 
Nici păcatul, dar azi, rege,<br> 
Dintr-o punte mincinoasă <br>
Trei minuni tu poţi alege. </p>
<p class="Strofa">   
Multe bunuri are omul, <br>
Dar virtutea cea mai mare <br>
E să nu se ţie mândru <br>
Cu virtuţile ce are; </p>
<p class="Strofa">   
Deci nu-i o minune dacă<br>
Dintr-atâte mii de sute <br>
De femei, nici una mândră <br>
N-am găsit de-a ei virtute?</p>
<p class="Strofa">   
Iar frum’seţa-i bun netrainic <br>
Şi ispititor la rele,<br> 
Ştiu nevestele-acest lucru, <br>
Şi, vezi, ce cuminţi sunt ele!</p> 
<p class="Strofa">   
Când ajungerea frum’seţii<br>
Este-atât de lesnicioasă, <br>
Nu-i minune că nici una<br> 
N-a voit a fi frumoasă? </p>
<p class="Strofa">   
Iar minunea cea de-a treia,<br>
Care va fi vecinic nouă, <br>
E că toţi noi până astăzi <br>
N-am ştiut pe cele două!“ </p>
<p class="Strofa">   
    
A râs regele, curtenii <br>
Toţi au râs, şi-a râs poporul <br>
Şi-a râs însuşi sfântul Rumi, <br>
De minuni iscoditorul.</p> 
<p class="Strofa">   
    
Dar râzând, priveau bărbaţii<br> 
Neîncrezători la scânduri:<br> 
I-a cuprins o presimţire <br>
Şi-au căzut pe multe gânduri,</p>
<p class="Strofa">   
Iar nevestele? Vădite <br>
Cu virtutea-n faţa lumii, <br>
Făceau haz că d-astă dată <br>
A păţit ruşine Rumi.</p>

</div>
        <a href="./cuprins.html" class="Cuprins">La cuprins</a>
        <a href=".GAZEL.html" class="Next">Mai departe</a>


</body>
</html>  