<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ROATA MORII</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">ROATA MORII</h1></em><br>
<hr class="Linie">
<div class="Poezie">

<p class="Strofa"> 
Stăteam pe gânduri eu şi gloata.<br> 
La roata morii ne uitam <br>
Şi de-nzadar ne frământam, <br>
Că de-adevăr noi tot nu dam: <br>
De ce se-nvârte roata? </p>
<p class="Strofa"> 
–„Păi, nu-nţelegi tu româneşte?<br> 
Vezi scocul? – „Văd“, – „Şi ce-i pe scoc?“ <br>
– „E apă.“ – „Bun! Stă apa-n loc?“<br> 
– „Ba vine.“ – „Ei, acum cioc-poc<br> 
Şi roata se-nvârteşte!“ </p>
<p class="Strofa"> 
Moraru-şi scutura luleaua <br>
Râzând. Avea el azi ce-avea<br> 
Căci alte dăţi, când ne vedea <br>
În jurul morii, ne făcea <br>
Primire cu nuiaua.</p>
<p class="Strofa"> 
Eram voioşi că sta s-acsulte <br>
Şi ne spunea ce e, ce nu-i.<br> 
Dar cum era puţin năprui <br>
Făcea ca din cioc-pocul lui <br>
Să nu-nţelegem multe.</p> 
<p class="Strofa"> 
– „Da’ roata carului ce face? <br>
Se-nvârte?“ – „Da.“ – „Ba cum, ehei!<br> 
Se-nvârte ea de capul ei?“ <br>
– „Ba, când o-mpingi.“ – „Eu ce spusei? <br>
Se-nvârte-aşa, şi pace.</p>
<p class="Strofa"> 
Iar roata ici... o-mpinge apa.“ <br>
Acum noi toţi am hohotit.<br> 
Morarul ăsta e smintit: <br>
Când vrea să doarmă pe-odihnit, <br>
El pat îşi face grapa!</p>
<p class="Strofa"> 
Că de-ar împinge-o, ea nebuna <br>
S-ar năpusti, ieşind din scoc, <br>
S-ar duce pe pârău cioc-poc – <br>
Dar uite, roata stă pe loc<br> 
Şi totuşi umblă-ntruna. </p>
<p class="Strofa"> 
– „Ei, bat-o Dumnezeu s-o bată! <br>
Dar cum să plece dac-o legi <br>
De moară, mă! Nu mă-nţelegi?<br> 
Cu voi nu mântui zile-ntregi:<br> 
Ea stă, că e legată!“ </p>
<p class="Strofa"> 
Să-ţi faci acum, creştine, cruce!<br> 
Priveam cu spaimă la morar. <br>
O legi? Şi stă! Dar e-nzadar! <br>
Şi roata doar o legi la car,<br> 
Şi ea se duce, duce!</p> 
<p class="Strofa"> 
– „Se duce roata? Bun, dar carul? <br>
El stă pe loc ca mine-acum. <br>
El fuge crezi? Ba nicidecum,<br> 
Fug numai roţile pe drum“– <br>
Ei, zi: nu-i prost morarul?</p>
<p class="Strofa"> 
Şi ne temeam să nu ne bată,<br> 
Că prea l-am zăpăcit de tot. <br>
Păi carul stă? Minciuni de-un cot!<br> 
Ba carul fuge ca netot <br>
Cu roatele deodată!</p> 
<p class="Strofa"> 
– „Am zis că nu? Ba, fuge doară“ – <br>
Ei, fuge, vezi! Ştiam şi noi. <br>
De ce n-o ia la fug-apoi <br>
Şi moara ta către zăvoi <br>
Cu tot ce e prin moară?...</p>
<p class="Strofa"> 
Moraru-şi puse-n sân luleaua,<br> 
Tăcut şi grav: se pregătea <br>
La sfat cu noi altfel să stea;<br> 
Şi ce dovadă-i trebuia <br>
Mai bună ca nuiaua?</p> 
<p class="Strofa"> 
Iar ce-a urmat la ce-aş mai spune? <br>
Noi n-am ajuns la nici un rost.<br> 
Tu zici: – „Erai, băiete, prost, <br>
Şi roata pentru tine-a fost <br>
A patra dimensiune!“</p> 
<p class="Strofa"> 
Şi-apoi? Eu văd şi astăzi gloata <br>
Făcând aşa! Tu nu-ntâlneşti <br>
Atâtea fapte omeneşti,<br> 
Le vezi, le-auzi, şi te cruceşti <br>
De ce se-nvârte roata?</p>
</div>
<!-- <img src="./asset/T1.png" alt="tapet" width="1920" height="1240" class="Tapet">-->
    <a href="./cuprins.html" class="Cuprins">La cuprins</a>
    <a href="./DIN POVESTE2.html" class="Next">Mai departe</a>

</html>