 <!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>BLESTEMUL TRĂDĂRII</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">BLESTEMUL TRĂDĂRII</h1></em><br>

<hr class="Linie">
<div class="Poezie">

<p class="Strofa">   
Cu sfărâmate catapulturi <br>
Turnul muced stă-nclinat, <br>
Iar în poartă surii vulturi <br>
Frântă-şi au de mult aripa, <br>
Stând să cadă-n toată clipa <br>
Peste pragul fulgerat.</p>
<p class="Strofa"> 
Însă-n veci vor sta la poartă,<br> 
Că-i din cer blestem de veci.<br> 
Noaptea-nvie-o oaste moartă, <br>
Şi-i de coifuri valea plină – <br>
Fă o cruce şi te-nchină.<br> 
Călătorule, când treci.</p>
<p class="Strofa"> 
Noaptea din ruini răsare<br> 
Tot castelul, precum fu.<br> 
Şanţ şi ziduri de-apărare,<br> 
Turnuri albe cresc deodată,<br> 
O cetate-nfricoşată <br>
Unde-Agripa cuib avu.</p>
<p class="Strofa"> 
Iar din văi un prinţ se suie <br>
Alb de arme, spre castel;<br> 
E tăcere-n cetăţuie,<br> 
Dar stafiile pe coaste<br> 
Repezi vin, o-ntreagă oaste,<br> 
Toţi ai prinţului cu el.</p> 
<p class="Strofa"> 
Lupi ce cască largul gurii <br>
Au pe coif, şi parc-au strâns<br> 
Toate fiarele pădurii.<br> 
Sunt de-acei ce-au stat în cale,<br> 
Varro tu, oştirii tale <br>
Şi-au făcut pe-August de-a plâns.</p>
<p class="Strofa"> 
Când ajunge la cetate<br> 
Albul prinţ al celor morţi<br> 
De trei ori cu pumnul bate <br>
Repede-n arama porţii <br>
Scări aduc în grabă morţii,<br> 
Cu berbecii bat în porţi.</p>
<p class="Strofa"> 
Şi-auzind cum vin barbarii,<br> 
Uşa tainiţii-o deschid <br>
Şi tresar legionarii;<br> 
Ei din bărbi, din păr, cu mâna <br>
Iuţi îşi scutură ţărâna, <br>
Ies, aleargă, sar pe zid.</p>
<p class="Strofa"> 
Sub un râu de creste roşii <br>
Albe coifuri strălucesc,<br> 
Şi-n amestec furioşii <br>
Respingând pe cei de-afară <br>
Cad şi mor, se nalţă iară, <br>
Rane fac şi le primesc.</p>
<p class="Strofa"> 
Zăngăt însă n-are-arama<br> 
Când se bate scut de scut,<br> 
Tuba nu-şi cunoaşte gama:<br> 
Fără zuzăt lancea zboară,<br> 
Iar al spăzii-oţel doboară <br>
Cald şi strălucind, dar mut.</p>
<p class="Strofa"> 
Pe deasupra lor cu spaimă <br>
Luna se ascunde-n nor,<br> 
Glas de bufniţe se-ngaimă<br> 
Şi, cu aripi speriete, <br>
Lilieci zburând în cete <br>
Se izbesc de coiful lor.</p>
<p class="Strofa"> 
„De-aţi avea voi pace-odată,<br> 
Voi ce vă luptaţi mereu!<br> 
Pacea însă nu vi-i dată, <br>
Ca să ştiţi în veşnicie <br>
Dreapta Domnului mânie <br>
Şi că-i unul Dumnezeu!</p> 
<p class="Strofa"> 
Cei trădaţi, ei dorm în pace!<br> 
Vouă-al morţii dătător<br> 
Partea asta nu vi-o face! <br>
Voi când aţi văzut pe-o seamă<br> 
Că pe Crist cel mort îl cheamă<br> 
Martor al jurării lor.</p> 
<p class="Strofa"> 
În nedreapta voastră ură<br> 
„Vrând să-i pierdeţi, aţi făcut<br> 
Cu barbarii-o legătură.<br> 
Şi-au venit pe-ascuns barbarii<br> 
Şi-au pierit legionarii<br> 
Câţi pe Crist l-au cunoscut.</p>
<p class="Strofa"> 
Noapte-a a fost. Pe zid creştinii<br> 
Se luptau pentru-mpărat:<br> 
Voi îns-aţi deschis, hainii,<br> 
Toate porţile cetăţii –<br> 
Dreapta cumpăn-a Dreptăţii<br> 
Iat-acum s-a răzbunat.</p>
<p class="Strofa"> 
Cei trădaţi, ei în morminte <br>
Dorm în pace. Însă voi <br>
Vă luptaţi şi-acu-nainte<br> 
Cu oştirile chemate <br>
Şi de-a pururi vă veţi bate<br> 
Până-n ziua cea de-apoi.“</p> 
<p class="Strofa"> 
Astfel parcă-ntruna plânge<br> 
Turnul obosit şi el<br> 
De-a vedea tot morţi şi sânge.<br> 
Căci de veacuri vede-ntruna<br> 
Noaptea cum aduc furtuna <br>
Morţii-aceştia din castel.</p>
<p class="Strofa"> 
Iar când ziua se revarsă,<br> 
Pier şi ziduri şi cohorţi,<br> 
Ruinată-n deal şi arsă <br>
Stă cetatea tristă-n soare – <br>
Dar în noaptea următoare <br>
Vin din nou aceiaşi morţi.</p>
</div>
<!-- <img src="./asset/T1.png" alt="tapet" width="1920" height="1240" class="Tapet">-->
    <a href="./cuprins.html" class="Cuprins">La cuprins</a>
    <a href="./PE MUNTE.html" class="Next">Mai departe</a>

</html> 