<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ex ossibus ultor</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">MÂNIOASĂ</h1></em><br>
<hr class="Linie">
<div class="Poezie">
    <p class="Strofa">
            Am să merg mai înspre seară <br>
            Prin dumbrăvi, ca mai demult,<br> 
            În privighetori să-mi pară <br>
            Glasul Linei că-l ascult. <br>
            Mai ştiu eu ce-aş vrea s-ascult!<br>
            Că-n zori Lina sta-n portiţă, <br>
            Sălta-n vânt a ei altiţă, <br>
            Vântul îi sălta-n cosiţă <br>
            Şi-i făcea floare-n obraz:<br> 
            Eu mergeam la plug în laz, <br>
            Şi, când trec, Lina s-ascunde, <br>
            Parcă nici nu m-a văzut.<br> 
            Îi vorbesc, şi nu-mi răspunde,<br>   
            Nu-mi răspunde! <br>
            Şi-o întreb, şi nu-mi răspunde!<br> 
            Şi mă mir – ce i-am făcut!</p> 
   

    <p class="Strofa">
            Vreau de-aici să rump o floare! <br>
            Ochii unui înger scump <br>
            Au albastrul de cicoare, <br>
            Şi cicoare vreau să rump – <br>
            Mai ştiu eu ce-aş vrea să rump! <br> 
            Că-n amiazi venind pe vale, <br>
            Întâlnii pe Lina-n cale:<br> 
            Fragi i-am dat, ea mi-a zis: – „Na-le! <br>
            Ţi-am cerut eu ţie fragi?“ <br>
            Ochii ei frumoşi şi dragi <br>
            Priveau tot spre poala rochii,<br> 
            S-a pus Lina pe tăcut,<br> 
            Şi vedeam că-i umblă ochii,<br> 
            Umblă ochii! <br>
            Ca la şerpi, îi umblă ochii,<br> 
            Şi mă mir – ce i-am făcut! </p>
  

    <p class="Strofa">
            Să-mi pun capul pentr-o Lină,<br> 
            Să mă fac un om pribeag! <br>
            Ieşi din neguri, lună plină,<br> 
            Să mă vezi la Lina-n prag – <br>
            Mai ştiu eu ce-aştept în prag!<br> 
            Alte dăţi suna zăvorul; <br>
            Lina pe furiş, ca dorul,<br> 
            Păşea-n degete pridvorul <br>
            Şi la mine-n prag venea,<br>
            Mamă-sa cât ce-adormea. <br>
            Azi ard hainele pe mine,<br> 
            Mi-e greu capul ca de lut,<br> 
            Stau în prag – şi ea nu vine, <br>
            Nu mai vine! <br>
            E târziu şi nu mai vine... <br>
            Şi mă mir – ce i-am făcut!?</p>
   
      


    </div>
<!-- <img src="./asset/T1.png" alt="tapet" width="1920" height="1240" class="Tapet">-->
    <a href="./cuprins.html" class="Cuprins">La cuprins</a>
    <a href="./NU TE-AI PRICEPUT.html" class="Next">Mai departe</a>

</html>

</body>
</html>

