<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ex ossibus ultor</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">„TOŢI SFINŢII“ </h1></em><br>
<em>(după o tradiţiune) </em>
<hr class="Linie">
<div class="Poezie">


 
<p class="Strofa">
La Neamţu-n sfânta mânăstire <br>
Stau rând toţi fraţii în Christos;<br> 
Au gândul drept şi cuvios<br> 
Şi cântă versuri din Psaltire.</p> 
<p class="Strofa">
E praznic astăzi, sunt „Toţi sfinţii“, <br>
Şi din bătrâni e obicei <br>
În cinstea sfinţilor să bei – <br>
Iar legea n-o ştirbesc părinţii.</p>
 <p class="Strofa">
Al legii trup în două-l frânge <br>
Paisie, stariţul, apoi <br>
Desfundă dintr-un vechi butoi <br>
Al legii celei nouă sânge.</p>
 <p class="Strofa">
Diaconul citeşte-n carte,<br> 
Iar fraţii beau şi cinste fac <br>
În sănătatea cea de veac<br> 
A fiecărui sfânt în parte.</p>
 <p class="Strofa">
–„Să-l aibă Domnu-n sfânta-i pază <br>
Pe Sit“ – şi gâl-gâl-gâl! – „Pe-Adam“<br> 
Şi iarăşi gâl! Şi sfinţi de hram <br>
Şi mucenici şi câţi urmează!</p>
<p class="Strofa"> 
Şi pentru cel născut în staul, <br>
Pentru Christos închină ei,<br> 
Şi pentru fiul Timotei,<br> 
Şi pentru Luca, Petru, Paul.</p>
 <p class="Strofa">
Şi pentru alte feţe sfinte <br>
Din Capadokia şi-Anadol – <br>
Şi cât ce-aveau păharul gol<br> 
Le mai venea un sfânt în minte.</p>
 <p class="Strofa">
Ca să nu facă supărare, <br>
Ei beau de suflet, beau cuminţi:<br> 
Nici un păhar pentru doi sfinţi,<br> 
Nici pentr-un sfânt două pahare.</p>
<p class="Strofa"> 
Sfârşind toţi sfinţii de pe lume,<br> 
Aduc pomelnicul grecesc;<br> 
Vrun nume sfânt de-aici citesc<br> 
Şi beau şi mai citesc un nume.</p>
<p class="Strofa">
Scad sfinţii-ncet, şi vinul scade!<br> 
Dar vin mai e, sfinţi nu mai sânt!<br> 
Să nu poţi bea, căci n-ai un sfânt,<br> 
Şi-n gol să bei nu se prea cade!</p>
 <p class="Strofa">
În timp ce capul şi-l frământă,<br> 
Paisie geme scurt şi-apoi<br> 
El cade mort lângă butoi – <br>
Toţi fraţii sar şi se-nspăimântă.</p> 
<p class="Strofa">
— „Staţi, fraţilor! ia Chir cuvântul,<br> 
— Cătăm un sfânt şi sfântu-i el!<br> 
Bem cel din urmă păhărel<br> 
În cinstea lui Paisie sfântul!“ </p>
</div>

    <a href="./cuprins.html" class="Cuprins">La cuprins</a>
    <a href="./SUPȚIRICA DIN VECINI.html" class="Next">Mai departe</a>


</html> 