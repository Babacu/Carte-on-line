<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ROMANȚĂ</title>
<link rel="stylesheet" type="" href="./NOUL.css">

</head>
<body>
  

<em><h1 class="Titlu">ROMANȚĂ</h1></em><br>
<hr class="Linie">
<div class="Poezie">

    

<p class="Strofa">         
Te-am strâns sărutându-te, Radă,<br> 
Târziu într-o noapte d-april – <br>
Azi mai fiecare copil <br>
Ne cântă iubirea pe stradă.</p>
<p class="Strofa"> 
Că oameni deşi n-au ştiut <br>
De noi şi de tainele noastre,<br> 
Dar stelele bolţii albastre<br> 
Văd toate, şi ele-au văzut.</p>
<p class="Strofa"> 
Şi-o stea, căzătoare din cer, <br>
Ea mării ne-a spus sărutarea, <br>
Şi luntrei ne-a spus apoi marea,<br> 
Iar luntrea ne-a spus la năier.</p>
<p class="Strofa"> 
Pe ţărm erau stoluri de fete <br>
Cu drag de năier ascultând – <br>
Şi ele râdeau scuturând <br>
Flori albe din negrele plete.</p>
<p class="Strofa"> 
Iar fetele-un cântec făcură<br> 
Şi-i deteră aripi de vânt;<br> 
Batjocur-au pus ele-n cânt<br> 
Şi patimă, dragă, şi ură.</p>
<p class="Strofa"> 
Şi astfel, de noaptea d-april<br> 
În lume sunt cântece, Radă;<br> 
Ne cântă iubirea pe stradă <br>
Azi mai fiecare copil.</p>
</div>
               <a href="./cuprins.html" class="Cuprins">La cuprins</a>
    <a href="./EX OSSIBUS ULTOR!.html" class="Next">Mai departe</a>
</div>
</body>