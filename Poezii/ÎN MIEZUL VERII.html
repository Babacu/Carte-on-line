<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ÎN MIEZUL VERII</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->
<em><h1 class="Titlu">ÎN MIEZUL VERII<h1></em><br>

<hr class="Linie">
<div class="Poezie">

<p class="Strofa">   
O fâşie nesfârşită<br> 
Dintr-o pânză pare calea,<br> 
Printre holde rătăcită.<br> 
Toată culmea-i adormită,<br> 
Toată valea.</p>
<p class="Strofa"> 
Liniştea-i deplin stăpână<br> 
Peste câmpii arşi de soare,<br> 
Lunca-i goală: la fântână <br>
E pustiu; şi nu se-ngână <br>
Nici o boare.</p>
<p class="Strofa"> 
Numai zumzetul de-albine, <br>
Fără-ncepere şi-adaos, <br>
Curge-ntruna, parcă vine <br>
Din adâncul firii pline <br>
De repaos. </p>
<p class="Strofa"> 
Şi cât vezi în depărtare <br>
Viu nimic nu se iveşte... <br>
Iată însă, colo-n zare,<br> 
Mişcător un punct răsare<br> 
Şi tot creşte.</p>
<p class="Strofa"> 
Poate-i vrun bătut de soartă <br>
Care-aleargă pe câmpie <br>
Într-atâta lume moartă! <br>
Dor îl mână, griji îl poartă,<br> 
Domnul ştie! </p>
<p class="Strofa"> 
Poţi acum să-l vezi mai bine:<br> 
E femeie, o sărmană, <br>
Strâns la piept în scutec ţine <br>
Un copil; şi-n sârg ea vine,<br> 
Vine-n goană.</p>
<p class="Strofa"> 
De călduri dogoritoare,<br> 
Foc aprins îi arde chipul;<br> 
Un cuptor e roşul soare,<br> 
Şi cărbune sub picioare <br>
E nisipul.</p>
<p class="Strofa"> 
Când ajunge la fântână,<br> 
Jos pe-o pajişte săracă <br>
Pune-odorul ei. Din mână <br>
Saltă cumpăna bătrână <br>
Şi se pleacă.</p>
<p class="Strofa"> 
Scârţâind, din nou ea creşte.<br> 
Mama toarnă cu tot zorul<br> 
Apă-n pumni, şi se grăbeşte <br>
La copil şi-i răcoreşte <br>
Obrăjorul.</p> 
<p class="Strofa"> 
Bea apoi şi ea pe fugă.<br> 
Merge iarăşi după asta <br>
La copil şi-i dă să sugă;<br> 
Frânt-apoi, pe-o buturugă <br>
Stă nevasta. </p>
<p class="Strofa"> 
Şi e linişte pe dealuri <br>
Ca-ntr-o mănăstire arsă;<br> 
Dorm şi-arinii de pe maluri <br>
Şi căldura valuri-valuri<br> 
Se revarsă.</p> 
<p class="Strofa"> 
Nici un nor văzduhul n-are <br>
Foc sub el să mai ascunză; <br>
Nici o pasăre prin zare, <br>
Nu se mişcă-n lumea mare <br>
Nici o frunză.</p>
<p class="Strofa"> 
Singur vântul, colo, iată.<br> 
Adormise la răcoare <br>
Sub o salcie plecată –<br> 
Somnoros în sus el cată<br> 
Către soare.</p> 
<p class="Strofa"> 
Mai e mult! Şi ca să-i fie <br>
Scurtă vremea, până pleacă,<br> 
El se uită pe câmpie, <br>
Fluieră şi nu mai ştie <br>
Ce să facă.</p> 
<p class="Strofa"> 
Dar deodată se opreşte: <br>
Peste ochi îşi pune-o mână <br>
Şi zâmbind copilăreşte <br>
Curios şi lung priveşte <br>
Spre fântână!</p>
</div>
    <a href="./cuprins.html" class="Cuprins">La cuprins</a>
    <a href="./IARNA PE ULIȚĂ.html" class="Next">Mai departe</a>
</body>
</html>