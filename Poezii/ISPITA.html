<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ISPITA </title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->
<em><h1 class="Titlu">ISPITA <h1></em><br>

<hr class="Linie">
<div class="Poezie">

<p class="Strofa">   
Ei, acum te uiţi la cană,<br> 
Că s-a spart! Dar dă-o-n foc!<br> 
Nu-mi fi inimă duşmană <br>
Când vezi răul lângă mine – <br>
Haide, prinde-mă mai bine <br>
De mijloc! </p>
<p class="Strofa"> 
Uite-mi hainele, ca spuma, <br>
Le-am ţesut cu mâna mea; <br>
Zici în gândul tău acuma:<br> 
„Ce mai pui de căprioară! <br>
Vezi, aşa o văduvioară <br>
Mi-ar plăcea!“</p> 
<p class="Strofa"> 
Ha, ha, ha! Să-ţi meargă veste<br> 
De şiret!... Ei, cine-mi eşti!<br> 
Tragi cu ochiul la neveste;<br> 
Treci prin sate ca-mpăraţii<br> 
Da’ te-or bănui bărbaţii<br> 
Şi-o păţeşti!</p> 
<p class="Strofa"> 
Spune-mi drept: ţi-au spus vrodată<br> 
Popii că păcate-ţi scriu<br> 
Dacă-mbrăţişezi vreo fată?<br> 
Să nu-i crezi! Ei ştiu Psaltirea,<br> 
Dar ce foc o fi iubirea <br>
Nici nu ştiu. </p>
<p class="Strofa"> 
Nu-ţi plac ochii verzi? Ei, iacă!<br> 
Uite-ai mei! Nu te uita <br>
Prea cu dor, că pot să-ţi placă!<br> 
O, sunt tineri zeci şi sute <br>
Cari ar vrea să mi-i sărute<br> 
Şi eu ba!</p> 
<p class="Strofa"> 
Hoţule! Te uiţi la mine; <br>
Ştiu eu ce gândeşti acum, <br>
Că de-aceea ţi-e ruşine – <br>
Eu de-aş fi flăcău odată<br> 
Nu m-aş ruşina de-o fată <br>
Nicidecum. </p>
<p class="Strofa"> 
Iacă... stau pe la fântână! <br>
Dă-mi cârligul... Aoleu,<br> 
Nu mă strânge-aşa de mână!<br> 
Nu m-ai strâns? Şi-ţi vine-a plânge? <br>
Haid’ degrabă şi mă strânge, <br>
Că eu vreu. </p>
<p class="Strofa"> 
Crezi că nu? Ba cum s-arată <br>
Ştii tu fata cum s-o-mpaci.<br> 
Ori te superi tu pe-o fată <br>
Când o strângi şi ea te-njură?<br> 
N-ai păţit? Ia taci din gură, <br>
Că te faci!...</p>
<p class="Strofa"> 
Şi mi-e cald! Şi uite-n faţă <br>
Sunt aprinsă; şi zău nu, <br>
Nimeni nu m-a strâns în braţă <br>
Mijlocelul meu frângându-l –<br> 
Dacă n-ai de-acuma gândul, <br>
Poate tu!</p> 
<p class="Strofa"> 
Vrei să bei? Şi nu ţi-e teamă <br>
Că mi-e olul descântat? <br>
Cine bea să poarte seamă <br>
Să sărute pe stăpâna <br>
Olului... nu pune mâna,<br> 
Că te bat!</p> 
<p class="Strofa"> 
Ei, mă duc acum. Deseară <br>
Iarăşi viu! Şi spune-mi drept <br>
Vii şi tu? Te-ntâmpin iară <br>
Ca şi ieri, cu vase pline!<br> 
Nu veni!... Şi să ştii bine <br>
Că te-aştept!</p> 
</div>
    <a href="./cuprins.html" class="Cuprins">La cuprins</a>
    <a href="./VÂNTOASELE.html" class="Next">Mai departe</a>
</body>
</html>