<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ex ossibus ultor</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">ZOB ÀIL</h1></em><br>
<hr class="Linie">
<div class="Poezie">



 
<p class="Strofa">În miez de noapte morţii-n cor <br>
Îşi cântă jalnic imnul lor,<br> 
Iar albele giulgiuri bătute de vânturi<br> 
Dau tact tânguioaselor cânturi.</p> 
<p class="Strofa">Ei sunt războinicii oşteni<br> 
Ai regilor asirieni:<br> 
Zobàil la moarte i-a dus ca pe-o turmă.<br> 
Cu biciul bătându-i din urmă.</p> 
<p class="Strofa">— „Ce fericit e cine-i viu!<br> 
— Noi putrezim într-un sicriu! <br>
Ni-e dragă şi nouă viaţa şi-averea,<br> 
Dar regii ne-o iau cu puterea.</p> 
<p class="Strofa">Frumos e, sfânt e să trăieşti,<br> 
Când pentru-ai tăi tu suflet eşti:<br> 
Dar noi am trăit ca să dăm ajutorul<br>  
La regi care-omoară poporul!</p> 
<p class="Strofa">Tu, cel mai lacom dintre regi,<br> 
Ai umilit popoare-ntregi!<br> 
De dragostea unei regine frumoase,<br> 
Umplut-ai pământul de oase!</p> 
<p class="Strofa"> Tu pierzi bărbaţii tăi cei buni <br>
Să faci femeilor cununi!<br> 
Tu pierzi în orgie al ţării tezaur,<br> 
Bând vinul din cupe de aur.<br> 
<p class="Strofa">Te porţi în haine de argint<br> 
Şi-n ceasuri dragi de dulce-alint<br> 
Săruţi pe Tofale, femeia necastă,<br> 
Pe cea mai frumoasă nevastă.</p> 
<p class="Strofa">Tu dai un semn, şi porţi se frâng,<br> 
Şi zeci de milioane plâng;<br> 
Oceanul de spaimă în lături s-abate<br> 
De vuietul multor armate.</p> 
<p class="Strofa">Dar tot ce ai, de noi ţi-e dat!<br> 
Şi tu râzând ne-ai îngropat!<br> 
Mişelule! Astăzi, de-am fi în viaţă,<br> 
Te-am bate cu palmele-n faţă!“</p> 
<p class="Strofa">Şi cântă morţii, cântă în cor<br> 
Şi plin de ură-i cântul lor.<br> 
Urgia mâniei le-neacă suflarea,<br> 
Blestem li-e şi gemet cântarea.</p> 
<p class="Strofa">Dar iat’ un scârţâit la porţi!<br> 
Spre Ninive privesc cei morţi:<br> 
Doi oameni purtând un cadavru în spate<br> 
Răsar pe tăcut din cetate.</p> 
<p class="Strofa">Sub ziduri pun povara lor.<br> 
Încet al morţilor popor<br> 
S-apropie-n şiruri de-o pânză murdară:<br> 
– „Vro victim-a regelui iară?“</p> 
<p class="Strofa">Văd bietul mort şi se uimesc!<br> 
Apoi deodată izbucnesc<br> 
Să râdă cu hohot, de mâini să se prindă,<br> 
Fanatică horă să-ntindă.</p> 
<p class="Strofa">– „Eşti tu, Zobàil? strigă-n cor,<br> 
Şi sfânt acum e cântul lor:<br> 
Eşti demn să te batem cu palmele-n faţă,<br> 
Eşti demn să te-ntorci în viaţă.</p> 
<p class="Strofa">Dar din ce-ai fost, ce eşti acu?<br> 
Ne-am răzbunat! când însuşi tu <br>
Atâta de ieftin norocul tău dai-l,<br>  
Întinde-ne mâna, Zobàil!“</p>
</div>
<!-- <img src="./asset/T1.png" alt="tapet" width="1920" height="1240" class="Tapet">-->
    <a href="./cuprins.html" class="Cuprins">La cuprins</a>
    <a href="./PE LÂNGĂ BOI.html" class="Next">Mai departe</a>

</html>