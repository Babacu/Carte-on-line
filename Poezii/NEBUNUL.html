<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>NEBUNUL</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">NEBUNUL</h1></em><br>
<hr class="Linie">
<div class="Poezie">

<p class="Strofa"> 
–„O văd, o văd! Departe-n văi,<br> 
Cu groază-n suflet, Tată sfânt,<br> 
Cu părul despletit în vânt“ – <br> 
Şi ochii lui s-aprind văpăi.<br> 
– „Te-nşală, Medre, ochii tăi;<br> 
Nevasta ţi-e-n mormânt.“</p>
<p class="Strofa"> 
–„Şi mâinile-i de mijloc ţin<br> 
Copilu-n aer ridicat;<br> 
Şi-alearg-aşa, ţipând prin sat“ – <br>
Şi glasu-i slab de plâns e plin. <br>
–„Ce gânduri fără rost îţi vin! <br>
Copilul e-ngropat!“ </p>
<p class="Strofa"> 
–„Şi-mi arde casa! Limbi de foc<br> 
Ard lumile lui Dumnezeu;<br> 
Cad bârne-aprinse-n capul meu“ – <br>
Privirea-i stă ţintită-n loc.<br> 
–„Ei taci acum! Ai fost proroc <br>
Destul, nu fi mereu!“</p> 
<p class="Strofa"> 
–„Sunt cu securi... şi-mi vor izbi<br> 
Securea-n cap, că sunt ocnaşi! <br>
Eşti tata meu, să nu mă laşi“ – <br>
Şi-acum fricos în jur privi.<br> 
– „Să nu te temi! Ei n-or veni.<br> 
Că-n jur ei au ostaşi.“</p>
<p class="Strofa"> 
Şi tata strâns de piept ţinea <br>
Pe fiul său. Ofta duios,<br> 
Dar lung şi crunt de nemilos <br>
În ochii fiului privea.<br> 
Iar fiul tremurând stătea,<br> 
Plecându-şi ochii-n jos.</p>
<p class="Strofa"> 
Era voinic. Ar fi putut<br> 
S-arunce-n văi aşa ca-n joc <br>
Pe tată-său, dar sta pe loc <br>
Cu teama câinelui bătut.<br> 
El toate, toate le-a pierdut,<br> 
Băiat fără noroc!</p> 
<p class="Strofa"> 
– „Când îl vedeam pe punte-n sat,<br> 
Treceam pe-alături prin pârău.<br> 
Eu bine lui, el mie rău“ – <br>
Vorbea cuminte şi-aşezat.<br> 
– „Era el, Medre, supărat.<br> 
Pe tine, de flăcău.“</p> 
<p class="Strofa"> 
–„Ei, câinele! De m-a voit<br> 
Pe mine fata, nu pe el, <br>
Sunt eu de vină? Ba defel“ – <br>
Şi-acum vorbea grăbit-grăbit.<br> 
– „Ei, iar te-aprinzi! E un mişel,<br> 
Şi lasă-l, că-i ocnit!“ </p>
<p class="Strofa"> 
– „Sub ţâţa stângă vreau să-i pui <br>
Cuţitul... da, să-l potrivesc, <br>
S-apăs şi-apoi să-l învârtesc“ –<br> 
Şi iar ardea privirea lui.<br> 
– „Ei taci acum! Să nu mai spui <br>
De el, că te lovesc.“ </p>
<p class="Strofa"> 
–„Să-mi horcăie, când i-oi fi pus <br>
Pe piept genunchii amândoi;<br> 
Eu vreau să plec să-l văd, apoi“ – <br>
Acum sări turbat în sus. <br>
– „Stai, Medre, stai! Sărac de noi, <br>
Ce gânduri te-au răpus!“ </p>
<p class="Strofa"> 
E râpă-n faţa lor. Târând<br> 
Pe tată-său, care-l strângea <br>
De mijloc şi-nzadar proptea <br>
Picioarele-n nisip, cătând <br>
Să-l ţie-n loc, acum urlând <br>
Spre râpi el se ducea.</p> 
<p class="Strofa"> 
Un scurt, sălbatic sforăit <br>
Pe nări, e glasul luptei lor;<br> 
Se-ncleaştă teama de omor<br> 
Cu furia: se duc grăbit,<br> 
Şi-acum pe râpi s-au prăbuşit<br> 
Şi tată şi fecior!</p>
</div>
<!-- <img src="./asset/T1.png" alt="tapet" width="1920" height="1240" class="Tapet">-->
    <a href="./cuprins.html" class="Cuprins">La cuprins</a>
    <a href="./ROATA MORII.html" class="Next">Mai departe</a>

</html>