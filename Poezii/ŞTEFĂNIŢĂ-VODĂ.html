<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ŞTEFĂNIŢĂ-VODĂ </title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->
<em><h1 class="Titlu">ŞTEFĂNIŢĂ-VODĂ </h1></em><br>

<hr class="Linie">
<div class="Poezie">

<p class="Strofa"> 
Cu grabnicele sărituri<br> 
A sprintenei lăcuste <br>
Apare-un cal, la cotituri.<br> 
Nechezul înspumatei guri<br> 
Speria tăcerea din păduri<br> 
Şi pacea văii-nguste.</p> 
<p class="Strofa"> 
În gura văii, lângă pod <br>
Boierii stau cu frică; <br>
Ei par o gloată de norod, <br>
Pe cai pitici şi plini de glod – <br>
În scări temutul voievod <br>
Cu hohot se ridică.</p> 
<p class="Strofa"> 
Strângea de frâu şi tremura:<br> 
Iar calul, ud de cale, <br>
Pământu-n loc îl frământa<br> 
Şi spuma alb-o mărita <br>
Cu sânge roş ce picura <br>
Din strânsele zăbale.</p>
<p class="Strofa"> 
– „Când vrei să-i afli, nu-i aduni! <br>
Boieri, nu vi-e ruşine? <br>
Vă văd aşa de-atâtea luni, <br>
N-aveţi acasă cai mai buni?<br> 
Ori cum? Boieri, sunteţi nebuni? <br>
Vă bateţi joc de mine?</p>
<p class="Strofa"> 
– „E grea ocara ce ne-o faci“ <br>
Spătarul îi răspunde. <br>
– „Dar ţara-i suptă de haraci, <br>
De greci nebuni şi de cazaci; <br>
Săracă ţara, noi săraci, <br>
Şi cai voinici, de unde?“</p> 
<p class="Strofa"> 
– „N-ai bani de-un cal? Ia calul meu!“ <br>
Boierii-n tremurare <br>
Dau slujbe-n gând lui Dumnezeu, <br>
Spătarul suflă des şi greu, <br>
Se pipăie la cap mereu <br>
Să vadă de-l mai are.</p> 
<p class="Strofa"> 
– „Măria ta, vorbim şi noi.“ <br>
– „Ei, las-o încurcată!<br> 
Vă văd aşa de rupţi şi goi<br> 
De latră câinii după voi! <br>
Sunteţi boieri, ori marţafoi?<br> 
Spătare, hai odată!“</p>
<p class="Strofa"> 
Şi vodă sare jos din şea,<br> 
De frâu, fugaru-şi ţine. <br>
Spătaru-ngălbenit privea,<br> 
Vedea ce e, şi nu vedea,<br> 
Spătarul asta n-o credea – <br>
Spătaru-n urmă vine.</p>
<p class="Strofa"> 
– „Aşa, jupâne, eşti cinstit,<br> 
Şi-al tău să fie darul.<br> 
Dar frâul nu! Mi l-am oprit – 
Şi vodă frâul l-a smuncit<br> 
Şi-apoi cu frâul a lovit <br>
Ponciş în ochi fugarul.</p> 
<p class="Strofa"> 
Cu ochii-nchişi şi fulgerat<br> 
De spaima loviturii, <br>
Se nalţă roibu-nviforat,<br> 
S-azvârle-n lături şi, turbat, <br>
Ia câmpu-n goană, îndreptat <br>
Spre râpele pădurii.</p>
<p class="Strofa"> 
Se duce-orbiş, fără stăpân,<br> 
Cu vuiet ca furtuna.<br> 
Boierii-ncremeniţi rămân – <br>
Iar coama calului păgân <br>
Cu barba bietului bătrân <br>
S-amestecă, sunt una.</p>
<p class="Strofa"> 
– „Boieri! Mai ziceţi-mi apoi,<br> 
Că vodă nu v-ajută! <br>
Sunteţi săraci, flămânzi şi goi;<br> 
Dar fiecărui dintre voi<br> 
Eu am să-i dau un cal de soi,<br> 
Că-n grajd mai am o sută!“</p>

</div>
    <a href="./cuprins.html" class="Cuprins">La cuprins</a>
    <a href="./SUB PATRAFIR.html" class="Next">Mai departe</a>
</body>
</html>