<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ex ossibus ultor</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">VÂNTUL </h1></em><br>
<hr class="Linie">
<div class="Poezie">


 
<p class="Strofa">De fete mari e lunca plină,<br> 
Iar vântul, răsfăţat copil,<br> 
S-apropie tiptil-tiptil<br> 
De pe sub fagi, de pe colină.<br> 
Şi fetele cu drag suspină:<br> 
– „O, Doamne, Doamne, adă-ni-l!“ </p>
<p class="Strofa">Pe umeri blondele lui plete<br> 
Tresar şi sar încetinel<br>. 
El e frumos şi tinerel,<br> 
Dar e sfios când e cu fete.<br> 
Iar ele râd şi râd şirete <br>
Şi pe furiş privesc la el.</p> 
<p class="Strofa">El umblă ca la el acasă<br> 
Şi-ascultă fetele ce zic;<br> 
Mai rupe-n palme câte-un spic <br>
Şi răsfăţat apoi îşi lasă <br>
Pe spate capul şi nu-i pasă<br> 
De fete şi de câmp nimic.</p> 
<p class="Strofa">Şi printre spice el şopteşte,<br> 
Vorbind aiurea şi-alintat!<br> 
Şi, cum se plimbă-n lung şi-n lat,<br> 
Cu fetele se-mprieteneşte<br> 
Şi din copil sfios el creşte <br>
Flăcău întreg de sărutat.</p> 
<p class="Strofa">Apoi ca-n glumă el le prinde<br> 
De mânecă, şi-aprins de dor,<br> 
Îşi face joc prin părul lor,<br> 
În urmă braţul şi-l întinde,<br> 
Pe cea mai dragă o cuprinde<br> 
Şi-o strânge către el uşor.</p> 
<p class="Strofa">Tot mai aprins, tot mai aproape:<br> 
— „Să te sărut, drăguţo, vrei?<br> 
— Ce ochi frumoşi ai, viorei,<br> 
Ca un întins adânc de ape.“<br> 
De el nu-i nici un chip să scape <br>
Şi-atâta lucru-n urmă ce-i?</p> 
<p class="Strofa">Ea stă la pieptul lui pierdută,<br> 
Dintâi cu ochii la pământ.<br> 
El zice-aşa câte-un cuvânt,<br> 
Ea zice trei şi-l tot ajută,<br> 
Şi uite-l, uite-l c-o sărută –<br> 
Ei, vezi tu, fetele cum sînt!</p> 
<p class="Strofa">El a crezut că nu se poate,<br> 
Şi iacă poţi! Dar să te ţii!<br> 
E greu să dai de căpătâi,<br> 
Dar dacă dai, merg strună toate; <br>
Şi fata mult nu se socoate,<br> 
Când pierde mintea cea dintâi.</p> 
<p class="Strofa">El o sărut-acum pe salbă,<br> 
Şi fetele-mprejur se strâng!<br> 
Dar e prea mult! Am să mă plâng<br> 
La toţi vlădicii, să dau jalbă!<br> 
Auzi, să duci tu lume albă<br> 
P-un câmp cu oameni, ca-ntr-un crâng!</p> 
<p class="Strofa">Ba ele-şi mai desfac şi sânul,<br> 
Şi-n sân el li se joac-acum – <br>
Îl prind odată şi-l sugrum,<br> 
Că prea s-obrăznici românul,<br> 
Auzi, dar cine-i el, păgânul,<br> 
Ca să-mi sărute fete-n drum?</p> 
<p class="Strofa">Nu ştie nimeni de-unde vine,<br> 
Şi capu-i stă la sărutat!<br> 
De-ar fi măcar de-aici din sat –<br> 
Voi, câţi sunteţi flăcăi ca mine,<br> 
Să-mi spuneţi voi acum, e bine <br>
Să faci ca vântul, nu-i păcat? </p>
<p class="Strofa">Adică stăi! Ce fată moare<br> 
Dac-o săruţi puţin? Da’ zeu!<br> 
Cum aş voi să fiu mereu<br> 
Un vânt şi eu, în zi cu soare,<br> 
De-ar fi numai secerătoare<br> 
O fată pe care-o ştiu eu!</p>
</div>
<!-- <img src="./asset/T1.png" alt="tapet" width="1920" height="1240" class="Tapet">-->
    <a href="./cuprins.html" class="Cuprins">La cuprins</a>
    <a href="./VESTITORII PRIMĂVERII.html" class="Next">Mai departe</a>

</html>