<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ex ossibus ultor</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">SUPŢIRICA DIN VECINI</h1></em><br>

<hr class="Linie">
<div class="Poezie">


 
<p class="Strofa"> 
Ea mergea căpşuni s-adune,<br> 
Fragi s-adune – <br> 
Eu şedeam pe prag la noi.<br>  
Ea, ca şarpele prin foi,<br>  
Vine-ncet, pe ochi îmi pune <br> 
Mânile ei mici şi moi,<br>  
În ureche-o vorbă-mi spune,<br>  
Râde lung şi fuge-apoi. </p>
<p class="Strofa"> 
Pieptul plin cu mâna-l ţine,<br>  
Strâns îl ţine,<br>  
Că-i piept tânăr şi mereu <br> 
Ar sălta, şi-n salt e greu.<br> 
Bate-n palme: – „Te ştiu eu:<br>  
Nu mai viu! De viu la tine, <br> 
Mă săruţi şi nu mai vreu!“ </p>
<p class="Strofa"> 
Eu o chem şi-i spui de toate,<br>  
Multe toate, <br> 
Multe bune şi-n zadar,<br>  
– „Nu-mi faci capul călindar!<br>  
Nu te cred şi nu se poate!“ <br> 
Eu mă-ntorc: – „Ei du-te dar!“ <br> 
Capul mi-l proptesc pe coate,<br>  
Stau pe prag, pe gânduri iar.</p>
<p class="Strofa"> 
Stând aşa, un braţ ridică,<br>  
Blând ridică,<br>  
Părul meu, pe frunte dat.<br>  
Când mă-nalţ rămân mirat.<br>  
– „Te-ai întors?“ Şi, supţirică,<br>  
Ea pe piept mi s-a lăsat<br>  
Şi zâmbea c-un fel de frică:<br>  
– „Răule, te-ai supărat?“</p>

</div>
    <a href="./cuprins.html" class="Cuprins">La cuprins</a>
    <a href="./NUMAI UNA!.html" class="Next">Mai departe</a>

</html>