<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>LOGICĂ</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">CÂNTEC</h1></em><br>
<hr class="Linie">
<div class="Poezie">

<p class="Strofa">Zice vodă: – „Iar la greu!<br> 
Dragii moşului, în ţară<br>  
Vin păgânii foc şi pară,<br>  
Dar cum vin s-or duce iară,<br>  
Procleţii lui Dumnezeu!<br>  
De vom prinde-n ţară turcii,<br>  
Să le dăm, şi voi şi eu,<br>  
Cinstea furcii!“ </p>
<p class="Strofa">Zice vodă: – „Bateţi voi<br> 
Marginea, că e mai bine;<br>  
Ce-i la mijloc, las’ pe mine!<br>  
Cu ei numai iadul ţine,<br>  
Iar Hristos e-n rând cu noi!<br>  
Haid’, să le stârpim răsadul,<br>  
Că e plin de marţafoi <br> 
Ţarigradul!“ </p>
<p class="Strofa">Vodă-n sârg a şi purces;<br>  
După el oştirea-n fugă.<br>  
Uite, turcii lasă rugă,<br>  
Lasă tot şi-o rup la fugă, <br> 
Nu mai ştiu ce-i deal, ce-i şes.<br>  
Care-o fi scăpat din gloată<br>  
Nu şi-a mai venit în ori<br>  
Viaţa toată... </p>
<p class="Strofa">Zice vodă: – „Sănătoşi, <br> 
Dragii moşului, cu bine!<br>  
Roat-acum pe lângă mine,<br>  
Naiu-n mâini, şi cupe pline,<br>  
Pe-obiceiul din strămoşi.<br> 
Cu voinicii-mi place traiul,<br> 
Ori îi văd cu spada-n mâini,<br> 
Ori cu naiul.“ </p>
<p class="Strofa">Zice vodă: – „După vremi<br> 
Mulţi păgâni am dat de smintă!<br> 
Să-i mai judeci când s-alintă, –<br> 
Când eşti bun şi ai o flintă,<br> 
Nici de dracul nu te temi.<br> 
Turcii-s mulţi, de-opresc cu palma<br> 
Prutul tot, dar când ne văd<br> 
Fug de-a valma.“ </p>
<p class="Strofa">Şi-acum fiul lui Bogdan<br> 
Din brâu spada şi-o dezleagă,<br> 
Şi-a plecat cu oastea-ntreagă<br> 
Loc de sfânt locaş s-aleagă,<br> 
Căci aşa ştia Ştefan:<br> 
Unde-i loc să sapi morminte<br> 
De păgâni, e loc să nalţi<br> 
Case sfinte.</p>
</div>
<!-- <img src="./asset/T1.png" alt="tapet" width="1920" height="1240" class="Tapet">-->
    <a href="./cuprins.html" class="Cuprins">La cuprins</a>
    <a href="./POET ŞI CRITIC.html" class="Next">Mai departe</a>

</html>