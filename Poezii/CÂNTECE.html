<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>CÂNTECE</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->
<em><h1 class="Titlu">CÂNTECE</h1></em><br>

<hr class="Linie">
<div class="Poezie">

<p class="Strofa"> 

I <br><br>
Bea câmpia ploi vărsate,<br> 
Pomii sucuri beau din ea,<br> 
Marea bea din râuri late, <br>
Soarele din mare bea. </p>
<p class="Strofa"> 
Luna bea raze de soare, <br>
Totu-n fire bea mereu – <br>
Numai eu să nu beu oare? <br>
Taci şi lasă-mă să beu!</p>
<p class="Strofa"> 
II <br><br>

Ce bogată-i marea cu adâncuri mari!<br> 
Plin e fundul mării de mărgăritari.<br> 
Vechile coroane preţuri au mai mari:<br> 
Pline sunt cu totul de mărgăritari.</p> 
<p class="Strofa"> 
Dar când râde Rada, mărgăritărei <br>
Sunt pe lume oare scumpi ca dinţii ei? <br>
Ce bogat e câmpul înrourat în zori! <br>
Rouă-n mărgărele picură din flori! </p>
<p class="Strofa"> 
Ochii plini de lacrimi preţ mai mare au:<br> 
Scumpe mărgărele în acei ochi stau.<br> 
Dar ce preţ mai are vinul, dragii mei,<br> 
Când aruncă-n spumă mărgăritărei!</p> 
<p class="Strofa"> 
III <br><br>

Goi sunt umerii rotunzi,<br> 
Pieptul gol – aşa-mbrăcată <br>
Treci pe câmp, frumoasă fată!<br> 
Când mă vezi, ascunzi deodată <br>
Pieptul tot. De ce-l ascunzi? </p>
<p class="Strofa"> 
De sub văl nevrând îţi ies <br>
Umerii scăldaţi de soare, <br>
Când te pleci să rupi o floare,<br> 
Pentru ce zâmbeşti tu oare <br>
Şi te pleci atât de des? </p>
<p class="Strofa"> 
IV <br><br>

Pe sânul alb al fetei, când iese-n ziuă-n prag,<br> 
O salbă de mărgeanuri se leagănă cu drag.<br> 
Când unor pietre moarte le dai atâta drept,<br> 
Atunci, eu viu şi tânăr, eu ce-aş avea s-aştept?<br> 
Tu pui pe sân mărgeanul, te-mbeţi de dragul lui – <br>
Dar cât ai fi de beată pe mine să mă pui!</p> 
<p class="Strofa"> 
V <br><br>

Şchiop! Dar şi eu am să mor: <br>
De ce să mă supăr oare, <br>
Dacă n-am două picioare? <br>
Pot muri şi c-un picior.</p> 
<p class="Strofa"> 
Locul meu e hotărât <br>
Iadul! nu-mi ajută ruga – <br>
Iar spre iad ori mergi cu fuga,<br> 
Ori mergi şchiop, e tot atât! </p>
<p class="Strofa"> 
Şi-ntre şchiopi găseşti eroi: <br>
Când e vorba de băute, <br>
Mergeţi voi oricât de iute, <br>
Şchiopul merge-n pas cu voi!</p>
<p class="Strofa"> 
VI <br><br>

–„Stai, iubito, la fântână, <br>
Rece-aşa, cu flori în mână –<br> 
Lasă-n pacoste gânditul,<br> 
Când e primăvară-n lunci!“<br> 
El îi spune multe-multe, <br>
Ei îi place să-l asculte – 
Şi copila cea frumoasă <br>
Crângul l-a-ndrăgit de-atunci.</p> 
<p class="Strofa"> 
VII <br><br>

–„Să n-am zi de veselie,<br> 
Să n-am flori de pus în plete <br>
Şi să fiu de râs la fete, <br>
Dacă te mai las să pui <br>
Mâna ta de-acum pe mine! <br>
Între noi, să ştii tu bine,<br> 
Dragoste de astăzi nu-i!“</p>
<p class="Strofa"> 
Astfel jură ea-n mânie, <br>
Pleac-apoi pe şes uşoară – <br>
Dar, cu ochi de căprioară, <br>
Ea privind pe cel rămas <br>
Ne’ncetat în ochi îl ţine: <br>
Şi, văzând că-n urmă-i vine,<br> 
Tot mai mult slăbeşte-n pas.</p> 
<p class="Strofa"> 
VIII <br><br>

Ieri pe-un trandafir de câmp <br>
Am văzut un bobocel; <br>
M-am oprit în drum şi-am stat <br>
De poveşti cu el. <br>
Multe dânsul mi-a răspuns,<br> 
Dar mai multe mă-ntreba – <br>
Dragă, ştii de ce-am vorbit? <br>
De guriţa ta!</p> 
<p class="Strofa"> 
IX <br><br>

Cu noaptea-n cap, din casa lor<br> 
Pe viscol am plecat,<br> 
Şi-n deal m-am răzimat plângând <br>
De-un paltin fulgerat.</p>
<p class="Strofa"> 
Şi Oltul ca un leu rănit <br>
Gemea la cotituri <br>
Şi trist vuiau de-al toamnei vânt<br> 
Întinsele păduri.</p> 
<p class="Strofa"> 
Părea că-mi plânge-n jur cu drag <br>
Un glas de turturea – <br>
Şi mă durea un singur gând:<br> 
Că lumea nu-i a mea. </p>
<p class="Strofa"> 
Ca pe-un pahar eu jos s-o pun,<br> 
Jos sub piciorul meu,<br> 
Şi s-o sfărâm şi să mă prind <br>
De piept cu Dumnezeu.</p> 
<p class="Strofa"> 
X <br><br>

Voi sălcii triste-n cimitir,<br> 
V-aud şoptind duios în noapte,<br> 
Voi despre ce vorbiţi plângând? <br>
Ce taine spuneţi voi prin şoapte? <br>
„Vorbim de morţii care dorm<br> 
Sub noi, vorbim de dusul bine – <br>
O, las’, că nu va trece mult,<br> 
Şi vom vorbi şi despre tine!“. </p>
<p class="Strofa"> 
XI <br><br>

Ah, cât eşti de frumoasă, doamnă,<br> 
Când stăm de vorbă amândoi,<br> 
Dar mai ales când spui blazată<br> 
Că viaţa asta e noroi. </p>
<p class="Strofa"> 
Mi-arăţi briliantata mână<br> 
Şi obositul cap ţi-l pleci –<br> 
Eşti întruparea frumuseţii<br> 
Visată de poeţii greci.</p>
<p class="Strofa"> 
Tu mă omori cu ochii nobili! <br>
Răceala ta m-a fermecat,<br> 
La foşnetul cel cald al rochii,<br> 
Dintr-un copil mă simt bărbat.</p>
<p class="Strofa"> 
Şi-atunci când râzi aristocratic <br>
Cu vecinicul tău mon ami, <br>
Ah, nu-nţelegi, sublimă doamnă,<br> 
Cu ce plaisir te-aş pălmui! </p>
<p class="Strofa"> 
XII <br><br>

Eu am plecat în urmă-i şi-am prins-o de vestmânt – <br>
Ea sta pe loc ca moartă, cu ochii la pământ.<br> 
„O, nu fi supărată! Zi-mi numai un cuvânt!“<br> 
Ea a glumit cu mine, iar eu – ce fiară sânt!<br> 
Ea a-nceput să plângă de asprul meu cuvânt –<br> 
Şi-acum ea stă ca moartă cu ochii la pământ.<br> 
„O, nu fi supărată! Zi-mi numai un cuvânt!“ <br>
Eu aş fi vrut mai bine să intru în pământ <br>
Decât s-ajung şi ceasul durerii ce vi-o cânt!</p>
<p class="Strofa"> 
XIII <br><br>

De-aici culege fata fragi – <br>
De-o zi nu te-a văzut, copile,<br> 
Şi-o zi e lungă cât trei zile <br>
Când nu se văd doi oameni dragi,<br> 
De-atâta vreme dragi. <br>
De-aici adună fata flori – <br>
La ce ţi-ar fi o floare bună, <br>
Când plângi mereu şi-ai vrea să mori!<br> 
Ai vrea-n curând să mori! <br>
Ea rumpe crini de pus la sân, <br>
Dar desfoindu-i, umple vântul – <br>
Ah, dacă ţi-ar orna mormântul <br>
Măcar aceste flori de crin, <br>
Flori veştede de crin!</p>
<p class="Strofa"> 
XIV <br><br>

Eu o văd ades pe stradă.<br> 
Palidă cu paşi grăbiţi – <br>
Rătăcită-i e privirea <br>
Şi obrajii desfloriţi. </p>
<p class="Strofa"> 
Uneori un râs ironic <br>
Înfloreşte-obrajii ei, <br>
Cine ştie ce-i durerea <br>
Astei palide femei!</p>
<p class="Strofa"> 
Mi-au spus mulţi că e nebună <br>
Şi râdeau. Eu n-am crezut, <br>
Şi-am voit s-o-ntreb odată, <br>
Dar am stat în faţă-i mut </p>
<p class="Strofa"> 
Şi-am plecat fără de vorbă <br>
Şi cu ochii la pământ,<br> 
Parcă eu m-apropiasem, <br>
Un profan de-un lucru sfânt!</p> 
<p class="Strofa"> 
XV<br> <br>

Mâna el domol o pune <br>
Peste pieptul mândrei fete <br>
Şi-o dezmiardă, ca s-o-mbune. <br>
Dar ea mâna i-o aruncă <br>
Îndărăt, ca să-i arete <br>
Că-i mânie-ntre ei doi,<br> 
Murmurând se-ntoarce-apoi <br>
Spre perete. </p>
<p class="Strofa"> 
Plânge, ca s-o lase-n pace,<br> 
Şi se zbate prefăcută – <br>
Şi la urmă dânsul tace. <br>
– „Doarme?“ zice ea cu şopot<br> 
Şi mult timp rămâne mută,<br> 
Ridicată-ncetinel, <br>
Ea s-apleacă peste el <br>
Şi-l sărută.</p> 
<p class="Strofa"> 
XVI <br><br>

De ce te-ntrebi tu, Xinte, oare <br>
Că dacă mori mai vezi vrun soare,<br> 
Mai poţi iubi, auzi vrun cânt?<br> 
Le ai aceste pe pământ – </p>
<p class="Strofa"> 
Ce vrei cu viaţa viitoare? <br>
Cu orice om o lume moare.<br> 
Zici nu? Dincolo de morminte <br>
Trăim tot noi ca mai nainte,</p>
<p class="Strofa"> 
Continuă ceea ce-a fost? <br>
Ei bine dar, tu eşti un prost <br>
Şi-n viaţa ceealaltă, Xinte,<br> 
Cum poţi să crezi că-i fi cuminte?</p> 
<p class="Strofa"> 
XVII <br><br>

Pierdut privesc în urma ta, <br>
Când tu îmi treci pe dinainte,<br> 
Ca Hamlet palid urmărind <br>
Fantoma mortului părinte.</p>
<p class="Strofa"> 
Frumoas-ai fost şi cum te-ai stins <br>
De-atâte ori mi-o zic cu jale – <br>
Azi te urăsc, şi totuşi stau <br>
Privindu-te cu drag în cale.</p>
<p class="Strofa"> 
Tu-mi eşti un jalnic suvenir,<br> 
Un nor când a trecut furtuna; <br>
Tu treci prin sufletul meu trist <br>
Ca-n nopţile de toamnă luna.</p> 
<p class="Strofa"> 
XVIII <br><br>

Mamă, sunt silită eu <br>
Să-i tot văd în vis mereu <br>
Ochii de jăratic?<br> 
Sar prin somn, mi-e somnul greu,<br> 
Visul mi-e sălbatic.</p> 
<p class="Strofa"> 
Ca să uit ce-am învăţat, <br>
Tu mi-ai aşternut în pat <br>
Troscot şi sulfine – <br>
Dar în zori m-am deşteptat </p>
<p class="Strofa"> 
Tot cu focu-n mine. <br>
Mamă, de-nzadar aştept!<br> 
Azi aşterne-mi pe sub piept <br>
Flori de mătrăgună; <br>
Mamă, vreau să mă deştept <br>
Mâine-n zori nebună. </p>
<p class="Strofa"> 
XIX<br> <br>

Pomule cu multe plete şi cu alb vestmânt de flori,<br> 
Dacă-mi vei vedea iubitul, spune-i c-am ieşit din zori<br> 
Să mă plimb pe lunci! Să vie, că-l aştept aici afară:<br> 
Primăvară-i lunca toată, sânu-mi altă primăvară.</p>
<p class="Strofa"> 
XX 

Zeii beu nectaruri; sunt nebuni că beu? <br>
Evoe, dă-mi cupa! Ce fac ei fac eu! <br>
Cei săraci duc greul: dar îl duc de plac?<br> 
Evoe, dă-mi cupa! Şi eu sunt sărac! </p>
<p class="Strofa"> 
Anii trec întruna: rupi tu cursul lor? <br>
Evoe, dă-mi cupa! Mâine pot să mor! <br>
Beţi suntem de grijă: toţi trăim plângând <br>
Evoe, dă-mi cupa! Mâine pot să mor!</p>
<p class="Strofa"> 
XXI <br><br>

Unde-i apa mai adâncă, <br>
Nu ridică haina lor – <br>
Nu-i frumos ca să-şi arate <br>
Pulpa golului picior, <br>
Şi-apoi sunt şi plopi pe maluri, <br>
Şi ei văd şi spun uşor. <br>
Îndemnate de ruşine,<br> 
Ele lasă mult mai bine <br>
Să se ude haina lor.</p> 
<p class="Strofa"> 
Unde-i mai puţină apă, <br>
Îşi ridică haina sus – <br>
Ah, şi sunt flăcăi pe maluri! <br>
Sunt, dar cine i-a adus? <br>
Să privească-ntr-altă parte! <br>
Şi de văd, ce-au ei de spus? <br>
Decât hainele-nmuiate,<br> 
Tot mai bine e s-arate <br>
Gol piciorul cât de sus.</p> 
<p class="Strofa"> 
XXII <br><br>

Când arhanghelul, sunând,<br> 
Va veni să mă dezgroape. <br>
Eu, cu silă deschizând <br>
Amorţitele pleoape, <br>
Somnoros în loc de rugă<br> 
Grabnic îl voi întreba:<br> 
„Ştii vrun birt pe undeva?“ <br>
Şi vrun birt de-o fi pe-aproape, <br>
Am s-o rup la fugă! </p>
<p class="Strofa"> 
XXIII <br><br>

O, vezi-l tu cum e! Odată <br>
M-am prefăcut că-s supărată <br>
Şi-am zis: „O, du-te!“ Şi s-a dus.<br> 
Cât e de rău! El doară ştie <br>
Că lui nu-i pot ţinea mânie, <br>
Şi-atunci, atunci de ce s-a dus?<br> 
Şi de i-am fost vrodată dragă,<br> 
N-avea el cap să mă-nţeleagă <br>
Că rea doar într-atâta nu-s!<br> 
O, spune-mi tu, ce mă voi face? <br>
Un om am şi eu care-mi place <br>
Şi vrajba-ntre noi doi s-a pus. </p>
<p class="Strofa"> 
XXIV <br><br>

Un cuvânt aş vrea să fiu! <br>
Căci atunci eu m-aş ascunde<br> 
Chiar în versul care-l scriu.<br> 
Tu citind, pierdută-n gânduri,<br> 
Stihul meu de nouă rânduri, <br>
N-ai şti cât eşti de-amăgită! <br>
Tu-ţi prea temi guriţa ta,<br> 
Dar eu tot te-aş săruta <br>
Dintr-al treilea vers, iubită.</p>
<p class="Strofa"> 
XXV <br><br>

Ei veseli repetau cântarea, <br>
Ciocnind paharele în cor – <br>
Eu mi-am lăsat pe mână capul <br>
Şi n-auzeam cântarea lor.</p> 
<p class="Strofa"> 
Departe-n văi e o căscioară <br>
Cu prispă netedă de lut,<br> 
Şi mama coase, şi-a ei lacrimi <br>
Stau umede pe ce-a cusut.</p> 
<p class="Strofa"> 
XXVI <br><br>

Mă temeam că ea va plânge. Vorbele ce le-am ales <br>
Mi-au vădit prea mult gândirea cea atât de vinovată – <br>
Grabnic ea, plecându-şi ochii, roşie s-a făcut deodată,<br> 
Dar grăbit nălţându-i iarăşi, mă privea ca supărată <br>
Şi zâmbea-ntr-aceeaşi vreme, ca să cred că n-a-nţeles.</p> 
<p class="Strofa"> 
XXVII <br><br>

Sărută soarele cu drag pământul<br> 
Şi flori de prin câmpii sărută vântul,</p> 
<p class="Strofa"> 
Izvoarele sărută roşii flori <br>
Şi roua lunci şi văi sărută-n zori.</p>
<p class="Strofa"> 
Azi-mâine poţi să fii de moarte sărutată, <br>
De ce te temi de sărutări, tu, fată? </p>
<p class="Strofa"> 
Nu vezi cum se sărută nor cu nor –<br> 
Răsare foc ceresc pe buza lor!</p>
<p class="Strofa"> 
Sunt fulgere, puteri răzbunătoare <br>
Tot omul sărutat de ele moare! </p>
<p class="Strofa"> 
Dar niciodată-n lumea asta nu s-a dat <br>
Să vezi amor de fulger sărutat.</p>
<p class="Strofa"> 
Au fulgerele scop! Nu cad pierdute, <br>
Cad tot în cei ce nu vreau să sărute!</p>
<p class="Strofa"> 
XXVIII <br><br>

Arde moartea-n foc ca bradul! <br>
Numai trejii-n gheare-i cad: <br>
Ea pe beţi nu-i duce-n iad, <br>
Ca să nu-i revolte iadul – <br>
Şi-acum ciuda ei pe mine, <br>
Că-s tot beat, când dânsa vine!</p>
<p class="Strofa"> 
Dar mi-a spus cu mult necaz <br>
Că pândeşte-nfricoşată <br>
Până voi fi treaz odată! <br>
Ce? Mă duci când voi fi treaz? <br>
De-i aşa, fă-ţi, moarte, cruce, <br>
Că-n curând nu mă vei duce!</p> 
<p class="Strofa"> 
XXIX <br><br>

Ieri ca azi şi azi ca mâine – <br>
Pitpalacii cântă-n grâne, <br>
Crinul a-nflorit în văi! <br>
Uite cum se prind de brâne <br>
Fete-n horă cu flăcăi! </p>
<p class="Strofa"> 
Luncile sunt toate-o floare – <br>
Azi e zi de sărbătoare <br>
Şi pe lunci aleargă toţi!<br> 
Fată, când ai lunci şi soare <br>
Ce mai stai să te socoţi?</p>
<p class="Strofa"> 
XXX<br> <br>

Cei osândiţi, mergând pe cale, <br>
Deodată liberi se vedeau, <br>
În calea lor de-i întâlneau <br>
Copilele vestale. </p>
<p class="Strofa"> 
Cât de frumoasă-i poezia <br>
Acestei mântuiri în drum – <br>
La noi, cu proza-ne de-acum, <br>
S-a-ntors filozofia.</p><br>
<p class="Strofa"> 
Azi fetele se pun la pândă, <br>
Cu flori de zestre-n cale-ţi ieş,<br> 
Şi tu din liber te-ai ales <br>
Cu vecinica osândă! </p>
<p class="Strofa"> 
XXXI <br><br>

Mama zice din Scriptură: <br>
– „Dacă doi prieteni ai,<br> 
Vrând să dai a ta avere <br>
Unuia, cărui s-o dai? <br>
Unul tace, altul cere; <br>
Cest din urmă-i prefăcut – <br>
Dă-o dar cui n-a cerut!“</p>
<p class="Strofa"> 
Eu explic cuvântul mamei: <br>
„Mamă, eu te-am priceput!<br> 
Tu-mi eşti dragă, tu şi-o fată!<br> 
Tu-mi tot ceri să te sărut, <br>
Ea nu-mi cere niciodată. <br>
Şi, după scriptura ta, <br>
Ghici, pe cine-aş săruta?“ </p>
<p class="Strofa"> 
XXXII <br><br>

Unii vor să aibă multe, <br>
Alţii vor să aibă tot <br> 
Două lucruri cer eu numai,<br> 
Două, ah! şi nu se pot! </p>
<p class="Strofa"> 
Eu aş vrea să fiu un fulger, <br>
Să cobor tunând din cer, <br>
Să orbesc o lume-ntreagă <br>
O clipită şi să pier! </p>
<p class="Strofa"> 
Şi-n mormânt, culcat pe spate, <br>
Eu să simt că nu mai port <br>
Greul vieţii, să am vecinic <br>
Conştiinţa că sunt mort! </p>
<p class="Strofa"> 
XXXIII <br><br>

La pământ cu talpa goală!<br> 
Vinul vechi să-l bem din oală! <br>
Şi-obosiţi, când încetăm, <br>
Capul să ni-l răzimăm <br>
La vro frumuşică-n poală <br> 
La pământ cu talpa goală;<br> 
Haid’, copii, să ne-mbătăm. </p>
<p class="Strofa"> 
XXXIV<br> <br>

Era în noaptea Învierii,<br> 
Îngenuncheatului popor <br>
I se cânta legenda sfântă <br>
A marelui Mântuitor. </p>
<p class="Strofa"> 
Nepăsător eu stam de-alături <br>
Privind modernii cărturari – <br>
O copiliţă-ngenuncheată<br> 
Mă tot privea cu ochii mari.</p> 
<p class="Strofa"> 
Văzând că singur în picioare<br> 
Aşa nepăsător rămân, <br>
Mi-a zis naiv şi cu mustrare: <br>
„Da ce? matale eşti păgân?“</p> 
<p class="Strofa"> 
A fost un fulger mititica <br>
Şi în genunchi eu am căzut <br>
Ca un fricos în faţa morţii;<br> 
Şi-n clipa asta – am crezut! </p>
<p class="Strofa"> 
XXXV<br><br> 

Tie ne-nchinăm, stăpâne!<br> 
Dă-ne apă, când ni-e sete;<br> 
Când ni-e foame, dă-ne pâine!<br> 
Dar tu schimbă apa-n vin;<br> 
Pâinea pune-o pe la fete <br>
Şi pe la neveste-n sân, <br>
Şi-apoi las’, părinte mare,<br> 
Să şi-o caute fiecare <br>
Ca un drept şi bun creştin!</p> 
<p class="Strofa"> 
XXXVI <br><br>

Pe Caraiman ai pus o cruce,<br> 
Creştin şi tu, ca toţi ai tăi<br> 
Dar vântul a venit cu vuiet <br>
Şi-a smuls-o aruncând-o-n văi! <br>
Acolo-n creştetul de munte <br>
Tu dovedeai că-n Domnul crezi,<br> 
Că dânsul e stăpân şi-acolo! <br>
El râde însă de dovezi. </p>
<p class="Strofa"> 
E blasfemie să pui cruce<br> 
În cerul lui, într-acel loc<br> 
În care Dumnezeu e totul <br> 
El arde crucea ta cu foc<br>! 
Nu-n vârf de munţi se pune crucea,<br> 
Şi dac-o pui eşti un nebun! <br>
Cruci pui pe piept de om nemernic <br>
Şi prin biserici cruci se pun!</p>
<p class="Strofa"> 
XXXVII <br><br>

Când vii, la pălărie port <br>
Şi eu o floare;<br> 
Când îmi zâmbeşti, în pieptu-mi mort <br>
Răsare soare; <br>
Neliniştit când te aştept, <br>
Ah, cum mă doare; <br>
Şi când nu vii, simţesc în piept <br>
Că viaţa-mi moare! </p>
<p class="Strofa"> 
XXXVIII <br><br>

Inima dacă ţi-ar fi <br>
Mănăstire, <br>
Tu, frumoaso şi subţire, <br>
Mâine m-aş călugări! <br>
Nimeni legea de creştin <br>
Să n-o strice <br>
Te-aş ţinea la piept şi-aş zice <br>
Că ţin legea pe deplin.</p>
<p class="Strofa"> 
Noi am fi ascunşi prin văi!<br> 
Sărutarea <br>
Ştii ce-ar fi? Cuminecarea.<br> 
Iar Psaltire  ochii tăi.<br> 
Să tot cânt, să cânt mereu <br>
La prohimeni! <br>
Cântăreţ să n-am pe nimeni, <br>
Cântăreţ de-ajuns sunt eu!</p>
<p class="Strofa"> 
Dar cu asta nu mă-mpac <br>
Cu nimica! <br>
Eu aş cere la vlădica <br>
Slujbă de trei popi să fac. <br>
Ei, dar uite cum aş vrea, <br>
Frumuşică: <br>
Mănăstire-atât de mică,<br> 
Numai eu să-ncap în ea!</p> 
<p class="Strofa"> 
XXXIX <br><br>

Traiul când ţi se ureşte<br> 
Lasă-ţi totul şi iubeşte.<br> 
De te doare-o grijă grea, <br>
Nu te plânge! Taci şi bea!</p>
<p class="Strofa"> 
Iar vrun dor de te frământă, <br>
Ca să te mângâi, tu cântă.<br> 
Trei aceste leacuri sînt <br>
Sufletului pe pământ.</p>
<p class="Strofa"> 
Tu să-ncerci cu toate trele, <br>
Dar când n-afli leac în ele,<br> 
Mori şi nu trăi nebun,<br> 
Mori, că numai mort eşti bun! </p>
<p class="Strofa"> 
XL <br><br>

La noi sunt forme, forme toate!<br> 
Suntem creştini, ferească Domnul.<br> 
Noi nu mai cugetăm nimic, <br>
Şi-un cap deştept, care socoate, <br>
Infam e, căci ne strică somnul, <br>
E proclet eretic. <br>
O, Crist, tu osândit de soarte!<br> 
De te-ar renaşte noaptea gropii<br> 
Şi de-ai veni şi-ai explica,<br> 
Te-ar condamna la moarte popii, <br>
Ca pe-un nebun te-ar da la moarte <br>
Că-ţi tulburi legea ta.</p> 
<p class="Strofa"> 
XLI 

Dacă versurile mele <br>
Ar fi salbă de mărgele,<br> 
Fetele m-ar cumpăra!<br> 
De-ar fi cărţi de joc, hai hura! <br>
Numai cu literatura <br>
Doamnele s-ar ocupa!<br> 
Iar de-ar fi pahare pline,<br> 
Eu m-aş îndrăgi de mine <br>
Şi mereu m-aş recita! </p>
<p class="Strofa"> 
XLII <br><br>

Pe Bistriţa, cântând<br> 
O tânără fecioară,<br> 
În vânt având vestmântul<br> 
Şi-n păr vuindu-i vântul,<br> 
Cu pluta ei uşoară <br>
Trecea-n amurgul zilei – <br>
Pe Bistriţa cântând.</p>
<p class="Strofa"> 
Închise între stânci, <br>
Sălbaticele ape <br>
Gemeau ca-n agonie,<br> 
Albastre de mânie,<br> 
Izbindu-se să scape<br> 
Cu vuiet şi cu vaiet – <br>
Închise între stânci.</p> 
<p class="Strofa"> 
La cârma plutei sta <br>
Copila zâmbitoare: <br>
Mireasă-i astă fată <br>
Cu moartea cununată, <br>
Şi-n stingerea de soare <br>
Părea un chip din basmuri – <br>
La cârma plutei sta! </p>
<p class="Strofa"> 
Privind în urma ei, <br>
Vedeam cum dânsa trece<br> 
Râzând pe lângă stâncă – <br>
De nu venea adâncă <br>
Din ceruri noaptea rece,<br> 
Şi-acum aş fi acolo <br>
Privind în urma ei!</p> 
<p class="Strofa"> 
XLIII <br><br>

Umed îi răsare pieptul alb şi plin de sub veşmânt, <br>
Răzimat de şold adoarme braţul drăgălaşei fete, <br>
Înclinat ea ţine capul cel îngreunat de plete <br>
Şi lipită de picioare-i, rochia saltă-ncet de vânt.</p> 
<p class="Strofa"> 
Ea stă-n drum. Şi-i subţirică şi puţin ea stă plecată <br>
Şi-şi acopere cu-o mână obrăjorii ei frumoşi,<br> 
Îndrăzneţi purtându-şi ochii cei atât de ruşinoşi <br>
Printre degetele palmei, zâmbitoare şi şireată. </p>
<p class="Strofa"> 
Spune, dragă, ai tu gândul să încurci pe trecători, <br>
Ori ai anumit pe unul şi vrei astăzi să-l omori?</p> 
<p class="Strofa"> 
XLIV <br><br>

Tu, ulciorule de lut, <br>
Am avut aceeaşi soarte <br>
Amândoi dintru-nceput – <br>
Eu din tine m-am născut <br>
Şi de-a pururi după moarte <br>
Iar vom fi acelaşi lut!</p>
<p class="Strofa"> 
Astăzi plâng şi te sărut, <br>
Că-mi eşti singurul meu bine <br>
Şi eşti lut şi tu ca mine.<br> 
Din etern am fost un lut,<br> 
Dar o soartă-ntâmplătoare <br>
Te-a făcut ulcior pe tine: <br>
Om pe mine m-a făcut;<br> 
Ah, întors era mai bine!</p>
<p class="Strofa"> 
XLV <br><br>

Toamna târziu, <br>
În noaptea cu lună, <br>
Cum vâjâie codru <br>
Şi geme, şi sună! </p>
<p class="Strofa"> 
Din nordul cu neguri<br> 
Un vuiet răsare, <br>
Şi vine, şi creşte <br>
Mai iute, mai tare:</p>
<p class="Strofa"> 
Iar codrul aude, <br>
Puternicul rege <br>
Aude prin noapte <br>
Şi bine-nţelege</p>
<p class="Strofa"> 
Al oştilor vuiet <br>
Din norduri pornite – <br>
El vrea să răscoale <br>
Puteri obosite </p>
<p class="Strofa"> <br>
Şi-njură şi urlă, <br>
Că-şi simte pierirea.<br> 
Şi galben se face, <br>
Nu poate s-adoarmă,<br> 
Nu-şi află nici pace,</p>
<p class="Strofa"> 
Şi tremură codru <br>
Cu inima ruptă <br>
De spaimă, se zbate,<br> 
Cu vântul se luptă,</p>
<p class="Strofa"> 
Pocneşte şi sună <br>
Şi-şi urlă durerea, <br>
Căci vântul îl prinde <br>
Şi-l strânge de mijloc,<br>
Topindu-i puterea!</p> 
<p class="Strofa"> 
Şi codrul se-ndoaie; <br>
Şi-l biruie vântul, <br>
Râzând, îl sugrumă <br>
Şi-i rupe vestmântul, </p>
<p class="Strofa"> 
Şi părul i-l smulge <br>
Şi-n văi îl aruncă. <br>
Un ţipăt răsare <br>
Pe deal şi pe luncă:</p> 
<p class="Strofa"> 
Grăbitele păsări <br>
Cu vuiet aleargă <br>
Şi norii vin stoluri <br>
Pe-ntinderea largă,</p> 
<p class="Strofa"> 
De spaimă s-ascunde <br>
Pârâul sub gheaţă – <br>
Şi regele codru, <br>
Din ultima viaţă, </p>
<p class="Strofa"> 
Suspină văzându-şi <br>
Pustiul, şi geme, <br>
Şi cade pe spate, <br>
Şi moare cu fruntea<br> 
Pe pieptul naturii, <br>
Şi moare natura <br>
De jalea pădurii <br>
În toamnă târziu!</p>

</div>
    <a href="./cuprins.html" class="Cuprins">La cuprins</a>
    <a href="./DIN VIAȚĂ.html" class="Next">Mai departe</a>
</body>
</html>