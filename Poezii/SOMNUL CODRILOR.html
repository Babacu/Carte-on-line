<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>SOMNUL CODRILOR</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->
<em><h1 class="Titlu">SOMNUL CODRILOR</h1></em><br>

<hr class="Linie">
<div class="Poezie">

<p class="Strofa"> 
La poalele pădurii, Arnulf pe lângă foc<br> 
Stă singur. E-ntuneric şi plin de spaime locul,<br> 
Arnulf e însă tare, şi vesel arde focul.<br> 
El şi-a-ncercat departe prin alte ţări norocul <br>
Cu regii, cari porniră război la Sfântul-loc.<br>
Aşa dorea Hatursa: bărbatul ei să fie <br>
Un braţ vestit în taberi şi mare-n vitejie.<br> 
Şi-Arnulf de dragul fetei, când fata i-a jurat,<br> 
Vândutu-şi-a palatul şi-n taberi a plecat – <br>
Sărac acum se-ntoarce, ci-n fapte mari bogat.<br>
E frânt de multe drumuri, dar somnul azi îi piere;<br> 
Şi focul arde vesel, e noapte şi tăcere.<br> 
Dar galbenele flăcări prin codru străbătând <br>
Ajung pe la culcuşuri de iederă uscată<br> 
Al negrei Nopţi. Şi Noaptea de zare deşteptată<br>
Încet ridică ochii, se uită-nspăimântată,<br> 
S-apropie de flăcări şi-aproape-n urmă stând<br> 
Viteazului în faţă, ea lung la el priveşte,<br> 
Domol, apoi cu glasul abia-nţeles, vorbeşte:<br> 
– „Tu cine eşti, străine? De tulburi somnul meu?<br> 
Cu gândul morţii-n suflet, s-alergi murind mereu,<br> 
Să n-ai de gânduri pace, cum n-am de tine eu!“<br> 
Arnulf aude glasul; voinică-i este firea<br> 
Şi râde, râde-n hohot, s-alunge nălucirea.<br> 
Atunci bătrânul Codru, de hohot deşteptat,<br> 
Încet deschide ochii, ca două săbii crunte,<br> 
Iar pletele-i cu freamăt îi tremură pe frunte<br> 
Şi-i tremură-n mânie sprâncenele cărunte;<br> 
El mii de braţe goale le-ntinde tremurat.<br> 
Cu glas adânc de preot din zilele bătrâne<br> 
Vorbeşte rar: – „N-am pace de râsul tău, păgâne?<br> 
Tu somnul veşniciei sub mine să-l petreci!<br> 
Sub brazi la rădăcină tu fruntea să ţi-o pleci,<br> 
Să dorm şi eu de-a pururi, să dormi şi tu de veci!“<br> 
N-a râs acum viteazul; stă codrului în faţă<br> 
Cu ochii mari şi tulburi, cu sufletul de gheaţă.<br> 
Şi când clăteşte Codru pletosul cap al său,<br> 
Năvalnic dintre plete-i vuind răsare Vântul:<br> 
El vâjâie din aripi şi-şi flutură vestmântul<br> 
Şi cântă, dar sălbatic şi fără şir e cântul:<br> 
– „Ce gând nebun te mână, de tulburi somnul meu?<br> 
Furtună-ţi fie gândul, şi moartea o furtună;<br> 
Sărac, pe căi să-ţi mântui visarea ta nebună!“<br> 
Arnulf aude, sare pe cal, înfiorat<br> 
Dă frâu, cuprinde gâtul fugarului spumat<br> 
Şi-aleargă-n vânt şi-n noapte năuc, şi sugrumat<br> 
De gânduri troienite – şi nu mai sunt în cale<br> 
Nici pietre, nici izvoare; el fulgeră la vale.<br> 
Şi-n zori la poartă bate, dar poarta n-a răspuns,<br> 
Hatursa-i măritată. Pe cine caţi, străine?<br> 
Arnulf ridică pumnii, s-omoare, dar pe cine?<br> 
Arnulf ar vrea să plângă, dar sânge-n ochi-i vine,<br> 
Arnulf ar vrea să ţipe şi n-are glas de-ajuns.<br> 
El calul şi-l întoarce şi drumul i-l arată,<br> 
Acelaşi drum spre codru, o goană desperată!...<br> 
Cu gândul morţii-n suflet, cu nopţile de veci <br>
În suflet, ca o umbră pe apă tu să treci,<br> 
Sub brazi la rădăcină bolnavul cap să-l pleci!<br> 
Sărac, pe căi să-ţi mântui visarea ta nebună –<br> 
Furtună-i viaţa toată, e moartea tot furtună?</p>
</div>
    <a href="./cuprins.html" class="Cuprins">La cuprins</a>
    <a href="./RECRUTUL.html" class="Next">Mai departe</a>

</html> 