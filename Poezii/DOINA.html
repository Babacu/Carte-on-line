<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>DOINA</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->
<em><h1 class="Titlu">DOINA<h1></em><br>

<hr class="Linie">
<div class="Poezie">

<p class="Strofa">  
Copilo, tu eşti gata<br> 
De-a pururea să plângi!<br> 
Şi când eşti tristă, Doino,<br> 
Tu inima ne-o frângi.</p>
<p class="Strofa"> 
Dar nu ştiu cum, e bine <br>
Când plângi, că-n urma ta <br>
Noi plângem toţi, şi-amarul <br>
Mai dulce ni-e aşa.</p> 
<p class="Strofa"> 
Şi toate plâng cu tine <br>
Şi toate te-nţeleg,<br> 
Că-n versul tău cel jalnic<br> 
Vorbeşte-un neam întreg.</p>
<p class="Strofa"> 
Pe fete-n faptul serii <br>
Le-ntâmpini la izvor, <br>
Tu singură stăpână <br>
Pe sufletele lor.</p> 
<p class="Strofa"> 
Le-nveţi ce e iubirea <br>
Şi râzi cu ochi şireţi,<br> 
Deodat-apoi te-ntuneci<br> 
Şi cântece le-nveţi:</p> 
<p class="Strofa"> 
Să cânte ziua-n luncă <br>
Şi seara când se-ntorc, <br>
Când triste-n pragul tinzii<br> 
Stau singure şi torc.</p> 
<p class="Strofa"> 
Când merg flăcăi la oaste<br> 
Cu lacrimi tu-i petreci<br> 
Şi stai cu ei, ţi-e milă<br> 
Să-i laşi pustii, să pleci.</p>
<p class="Strofa"> 
Cântând le-aduci aminte<br> 
De-o fată din vecini,<br> 
De mame şi de-ogorul<br> 
Umplut acum de spini.</p>
<p class="Strofa"> 
Şi când i-omoară dorul <br>
Şi-n jurul tău se strâng,<br> 
Pui fluierul la gură <br>
Şi cânţi, iar dânşii plâng.</p>
<p class="Strofa"> 
E plin de oameni câmpul,<br> 
Tu, Doino,-n rând cu ei.<br> 
Moşnegi şi oameni tineri <br>
Şi tinere femei </p>
<p class="Strofa"> 
Adună fânu-n stoguri <br>
Şi snop din spice fac – <br>
Din scutece copilul <br>
Când plânge-n săhăidac</p>
<p class="Strofa"> 
Te duci şi-l joci pe braţe <br>
Şi-l culci apoi pe sân,<br> 
Şi-i cânţi s-adoarmă-n umbra <br>
Căpiţelor de fân.</p> 
<p class="Strofa"> 
Din văi tu vezi amurgul <br>
Spre culmi înaintând, <br>
Pe coaste-auzi pâraie <br>
Prin noapte zgomotând,</p> 
<p class="Strofa"> 
Şi-asculţi ce spune codrul <br>
Când plânge ziua-ncet <br>
Ah, toate, Doino, toate <br>
Te fac să fii poet. </p>
<p class="Strofa"> 
Şi, singură cu turma, <br>
Privind pierdută-n zări<br> 
Spui munţilor durerea <br>
Prin jalnice cântări.</p> 
<p class="Strofa"> 
Pe deal românul ară <br>
Slăbit de-amar şi frânt. <br>
Abia-şi apasă fierul <br>
În umedul pământ.</p>
<p class="Strofa"> 
Tu-l vezi sărman, şi tremuri <br>
Să-l mângâi în nevoi. <br>
Şi mergi cu el alături <br>
Cântând pe lângă boi.</p>
<p class="Strofa"> 
Iar bieţii boi se uită <br>
Cu milă la stăpân – <br>
Pricep şi ei durerea <br>
Sărmanului român.</p>
<p class="Strofa"> 
Eu te-am văzut odată <br>
Frumoasă ca un sfânt,<br> 
În jur stăteau bătrânii<br> 
Cu frunţile-n pământ.</p>
<p class="Strofa"> 
Cântai, ca-n vis, de-o lume<br> 
Trăită-ntr-alte vremi,<br> 
De oameni dragi, din groapă<br> 
Pe nume vrând să-i chemi.</p>
<p class="Strofa"> 
Şi-ncet, din vreme-n vreme,<br> 
Bătrânii-n jur clipeau <br>
Şi mânecile hainei<br> 
La ochi şi le puneau.</p>
<p class="Strofa"> 
Dar iată! Cu ochi tulburi<br> 
Tu stai între voinici,<br> 
Te văd cum juri şi blestemi<br> 
Şi pumnii ţi-i rădici!</p> 
<p class="Strofa"> 
Pribegi de bir şi clacă,<br> 
Copii fără noroc<br>, 
Tu-i strângi în codru noaptea <br>
Sub brazi pe lângă foc.</p>
<p class="Strofa"> 
Şi cânţi cu glas sălbatec, <br>
Şi-n jur ei cântă-n cor <br>
Cântări întunecate<br> 
Ca sufletele lor.</p>
<p class="Strofa"> 
Când ştii haiduci în codru<br> 
Te prinzi cu ei fărtat,<br> 
Li-arăţi poteci ascunse, <br>
Pe stânci le-aşterni tu pat.</p>
<p class="Strofa"> 
Când pun picioru-n scară,<br> 
Ţii roibul lor de frâu;<br> 
Grăbit, când prind ei puşca,<br> 
Scoţi plumbii de la brâu:</p>
<p class="Strofa"> 
Iar când ochesc, cu hohot<br> 
Tu râzi, căci plumbii moi <br>
S-au dus în piept de-a dreptul <br>
Spurcatului ciocoi.</p>
<p class="Strofa"> 
Ai tăi suntem! Străinii<br> 
Te-ar pierde de-ar putea; <br>
Dar când te-am pierde, Doino,<br> 
Ai cui am rămânea?</p> 
<p class="Strofa"> 
Să nu ne laşi, iubito,<br> 
De dragul tău trăim: <br>
Săraci suntem cu toţii,<br> 
Săraci, dar te iubim!</p> 
<p class="Strofa"> 
Rămâi, că ne eşti doamnă<br> 
Şi lege-i al tău glas, <br>
Învaţă-ne să plângem <br>
C-atât ne-a mai rămas!</p>
</div>
    <a href="./cuprins.html" class="Cuprins">La cuprins</a>
    <a href="./LA PAŞTI.html" class="Next">Mai departe</a>
</body>
</html>