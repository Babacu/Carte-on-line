<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>SPINUL</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->
<em><h1 class="Titlu">SPINUL</h1></em><br>

<hr class="Linie">
<div class="Poezie">

<p class="Strofa"> 
Stătea frumoasa pe-un răzor;<br>
Voinicul lângă ea devale,<br> 
Să-i scoată spinul din picior<br> 
Şi ea plângea: – „Un spin în cale!<br> 
De ce tot râzi? Ah, cum mă dor<br> 
Aceste râsete-ale tale!“ </p>
<p class="Strofa"> 
Ea are flori de crâng la sân, <br>
Şi-n păr un trandafir sălbatic,<br> 
Şi părul ei de rouă-i plin.<br> 
– „Ei, las’ să râd! Tu ai cules <br>
Trei fragi, venind peste coline, <br>
Şi vezi cu ce mi te-ai ales!“</p> 
<p class="Strofa"> 
– „Trei fragi? Şi-atât e doară bine! <br>
Căci n-am putut în deal să ies;<br> 
Trei fragi de-ar fi, sunt pentru tine!“ <br>
Cu ochii-nchişi şi strânşi de tot,<br> 
Ea de dureri izbea piciorul:<br> 
– „Ah, lasă-mă, că nu mai pot!“ </p>
<p class="Strofa"> 
– „Fricoasă eşti!“ – „Da! Te-aş vedea! <br>
Fricoasă, eu? Aşa e frica?<br> 
N-ai milă de durerea mea!<br> 
Nu-ţi pasă!“ – „Da! Ca de nimica! <br>
Ba-mi pasă mult, că eu n-aş vrea <br>
Să-mi fie şchioapă nevestica!“ </p>
<p class="Strofa"> 
Ea-şi potriveşte floarea-n păr, <br>
Şi-i înfloresc zâmbind obrajii<br> 
Cei albi ca florile de măr. <br>
– „Să fiu chiar şchioapă, ce-i apoi? <br>
Că ce ţi-e drag, tot drag rămâne!“ <br>
– „Eu nu zic ba! Dar uite, joi </p>
<p class="Strofa"> 
Ni-e nunta, dragă, e ca mâine – <br>
Tu cum să joci? Sărac de noi! <br>
Să stai la masă-ntre bătrâne.“ <br>
Ea-şi ţine braţul stâng pe piept <br>
Şi-ncetişor dezmiardă fruntea <br>
Flăcăului cu braţul drept. </p>
<p class="Strofa"> 
– „Eu ţie vreau să-ţi fiu pe plac; <br>
Şi n-o să joc, şi ce-i cu asta?“ <br>
– „Aşa-i! Dar eu? Eu ce mă fac? <br>
La nuntă-mi, bată-o năpasta,<br> 
Să nu joc eu? De-aş şti că zac,<br> 
La nuntă vreau să-mi joc nevasta!“ </p>
<p class="Strofa"> 
Ea râde-acum! – „Nebun ce eşti!“ <br>
Flăcăul grabnic se ridică: <br>
– „Ei, iacă spinul! Ce-mi plăteşti?“ <br>
– „Vrei plată? Uite, ai trei fragi,<br> 
Şi din cosiţă-ţi dau bujorii...“ <br>
– „Şi toată frunza de pe fagi! </p>
<p class="Strofa"> 
De dor de fragi se plâng feciorii? <br>
De flori dă-mi ochii tăi cei dragi<br> 
Şi pentru fragi dă-mi obrăjorii!“ <br>
Şi ea-l loveşte-ncetişor, <br>
Zâmbind, cu palma peste gură.<br> 
– „Eu ştiu! Să ceri aşa-i uşor!</p> 
<p class="Strofa"> 
Dar las’ acum! E joi aici <br>
Şi nimeni, aşteptând, nu moare!“ <br>
– „Mă porţi ca pe copiii mici! – <br>
Dar joi, să ştii! Trei fragi şi-o floare!<br> 
Şi joi tu n-ai ce să mai zici, <br>
Că pentru multe-mi eşti datoare!“</p>
</div>
    <a href="./cuprins.html" class="Cuprins">La cuprins</a>
    <a href="./CÂNTECE.html" class="Next">Mai departe</a>
</body>
</html>