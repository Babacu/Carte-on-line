<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ex ossibus ultor</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">REGINA OSTROGOŢILOR</h1></em><br>

<hr class="Linie">
<div class="Poezie">


 
<p class="Strofa"> 
Jalnic vâjâie prin noapte glasul codrilor de brad,<br> 
Ploaia cade-n repezi picuri, repezi fulgerele cad.<br> 
În castelul de pe stâncă, la fereastra solitară,<br> 
Stă pe gânduri o femeie şi priveşte-n noapte-afară.</p> 
<p class="Strofa"> 
Al ei suflet e furtună, noaptea e gândirea ei – <br>
Astăzi ea e pusă-n gândul celor mai de jos femei! <br>
E regina ostrogotă! Dar în turn aici e roabă; <br>
Lacrimile-n ochii palizi îi sunt singura podoabă.</p> 
<p class="Strofa"> 
În tăcerea din odaie-i intră cruntul Teodat, <br>
Ea se-ntoarce tristă, blândă: – „Tu-mi eşti rege şi bărbat. <br>
M-ai privit întotdeauna ca pe-o piedică din cale,<br> 
Pentru ce-mi ascunzi de-a pururi taina gândurilor tale?</p>  
<p class="Strofa"> 
M-ai închis aici în lanţuri; am răbdat în chip păgân,<br> 
Şi mi-am zis: El are dreptul! Mi-e bărbat şi mi-e stăpân.<br> 
Mi-ai ucis pe-ntâiul sfetnic şi râdeai că lumea plânge<br> 
Când de barba lui căruntă spada ţi-o ştergeai de sânge.</p> 
<p class="Strofa"> 
Şi-am tăcut, zicându-mi iarăşi: El a fost supusul tău,<br> 
De-a făcut vrun rău, tu, rege, tebuie să curmi ce-i rău.<br> 
Mi-ai luat apoi copilul să-l ucizi! Şi-am zis: e bine!<br> 
Tu-i eşti tată şi ai dreptul peste fiul meu ca mine.</p>  
<p class="Strofa"> 
Dar el nu era al nostru, el era al ţării-ntregi,<br> 
N-ai ucis în el un rege, ai ucis un şir de regi. <br>
Vii, acum trimis de alţii, vii să scapi şi de regina,<br> 
Teodat, îţi temi domnia! O s-o pierzi, a cui e vina?</p>  
<p class="Strofa"> 
Am putut să fac revoltă, ori pe-ascuns să te omor,<br> 
N-am făcut-o, că-mi e milă! Nu de tine, de popor!<br> 
Tu erai un om de luptă, fără rang şi fără nume,<br> 
Eu ţi-am dat coroana ţării, să te fac stăpân pe-o lume.</p>  
<p class="Strofa"> 
Şi-acum asta-i răsplătirea ce mi-o dai?... E tot atât! <br>
Dacă moartea mea ţi-ajută, vino, strânge-mă de gât.<br> 
Pe femeia pusă-n lanţuri n-o ucizi, că-i mişelie! <br>
Pe regină ai tot dreptul s-o ucizi, că-ţi e soţie!“</p> 
 </div>
    <a href="./cuprins.html" class="Cuprins">La cuprins</a>
    <a href="./BRÂUL COSÂNZENII.html" class="Next">Mai departe</a>

</html>