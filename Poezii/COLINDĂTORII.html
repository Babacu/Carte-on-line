 <!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>COLINDĂTORII</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">COLINDĂTORII</h1></em><br>

<hr class="Linie">
<div class="Poezie">

<p class="Strofa">   
Cad fulgii mari încet zburând,<br>
Şi-n casă arde focul,<br> 
Iar noi pe lângă mama stând <br>
De mult uitarăm jocul.</p>
<p class="Strofa"> 
De mult şi patul ne-aştepta,<br> 
Dar cine să se culce?<br> 
Rugată, mama repeta <br>
Cu glasul rar şi dulce</p> 
<p class="Strofa"> 
Cum sta pe paie-n frig Hristos <br>
În ieslea cea săracă,<br> 
Şi boul cum sufla milos<br> 
Căldură ca să-i facă,</p>
<p class="Strofa"> 
Drăguţ un miel cum i-au adus <br>
Păstorii de la stână<br> 
Şi îngeri albi cântau pe sus<br> 
Cu flori de măr în mână.</p>
<p class="Strofa"> 
Şi-auzi! Răsar cântări acum,<br> 
Frânturi dintr-o colindă,<br> 
Şi vin mereu, s-opresc în drum;<br> 
S-aud acum în tindă –</p> 
<p class="Strofa"> 
Noi stăm cu ochii pironiţi <br>
Şi fără de suflare; <br>
Sunt îngerii din cer veniţi<br> 
Cu Ler, oi Domnul mare!</p>
<p class="Strofa"> 
Ei cântă nălţător şi rar<br> 
Cântări de biruinţă,<br> 
Apoi se-ntorc şi plâng amar<br> 
De-a Iudei necredinţă,</p>
<p class="Strofa"> 
De spini, de-ostaşi, şi c-a murit...<br> 
Dar s-a deschis mormântul<br> 
Şi El acum e-n cer suit <br>
Şi judecă pământul.</p> 
<p class="Strofa"> 
Şi până nu tăceau la prag, <br>
Noi nu vorbeam nici unul – <br>
Sărac ne-a fost, dar cald şi drag <br>
În casă-ne Crăciunul.</p>
<p class="Strofa"> 
Şi când târziu ne biruia<br> 
Pe vatra caldă somnul,<br> 
Prin vis vedeam tot flori de măr <br>
Şi-n faşe mic pe Domnul.</p>

</div>
<!-- <img src="./asset/T1.png" alt="tapet" width="1920" height="1240" class="Tapet">-->
    <a href="./cuprins.html" class="Cuprins">La cuprins</a>
    <a href="./CETATEA NEAMŢULUI.html" class="Next">Mai departe</a>

</html> 