<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ex ossibus ultor</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">FATA MORARULUI</h1></em><br>
<hr class="Linie">
<div class="Poezie">
           
<p class="Strofa">   
Sub plopii rari apele sună<br> 
Şi plopii rari vâjâie-n vânt,<br> 
Iar roata se-nvârte nebună!<br> 
Eu stau la covată şi cânt,<br> 
Dar singură nu ştiu ce cânt,<br> 
Şi-n ochii mei lacrimi s-adună.</p>
<p class="Strofa"> 
Aşa-i de-ntuneric afară!<br> 
Din cer un iad până-n pământ.<br> 
Eu cânt tot un cântec d-aseară<br> 
Şi-aşa mi-e de silă să-l cânt,<br> 
Şi tremur şi n-aş vrea să-l cânt,<br> 
Şi-l tac, dar nevrând îl cânt iară!</p>
<p class="Strofa"> 
O, stânge-te, lampă, te stânge!<br> 
Că brâul de-ncins mi-a fost lung,<br> 
Dar brâul meu astăzi mă strânge,<br> 
La copcii cu greu îl ajung! <br>
Aşa de cu greu îl ajung,<br> 
Şi-n copcii el trupul mi-l frânge!</p>
<p class="Strofa"> 
Dormi, mamă, dormi, draga mea mamă,<br> 
Să nu-ntrebi de ce nu dorm eu!<br> 
Obrazul ascuns sub năframă<br> 
E martur păcatului meu.<br> 
E martur amarului meu:<br> 
Tu n-ai băgat încă de seamă!</p>
<p class="Strofa"> 
Sub plopii rari apele sună,<br> 
Şi plopii rari vâjâie-n vânt,<br> 
Scot hohote parcă să-mi spună, <br>
În râs, ce nemernică sînt! <br>
Ce rea, ce nemernică sînt,<br> 
Iar apele-mi strigă: – „Nebună!“ </p>
<p class="Strofa"> 
O, macină grâul mai bine  <br>
Şi-nvârte-te, roată, mereu! <br> 
Că lumea se-nvârte cu mine, <br> 
Şi vreu, şi eu nu ştiu ce vreu!<br>
Ba lasă, că ştiu eu ce vreu: <br> 
Aş vrea să fiu, roată, supt tine! </p>
</div>
               <a href="./cuprins.html" class="Cuprins">La cuprins</a>
    <a href="./CRĂIASA ZÂNELOR.html" class="Next">Mai departe</a>
</div>
</body>
</html>   