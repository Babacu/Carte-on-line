<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>NOI VREM PĂMÂNT!</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->
<em><h1 class="Titlu">NOI VREM PĂMÂNT!<h1></em><br>

<hr class="Linie">
<div class="Poezie">

<p class="Strofa"> 
Flămând şi gol, făr-adăpost,<br> 
Mi-ai pus pe umeri cât ai vrut,<br> 
Şi m-ai scuipat şi m-ai bătut<br> 
Şi câine eu ţi-am fost!<br> 
Ciocoi pribeag, adus de vânt,<br> 
De ai cu iadul legământ<br> 
Să-ţi fim toţi câini, loveşte-n noi! <br>
Răbdăm poveri, răbdăm nevoi<br> 
Şi ham de cai, şi jug de boi<br> 
Dar vrem pământ!</p> 
<p class="Strofa"> 
O coajă de mălai de ieri <br>
De-o vezi la noi tu ne-o apuci.<br> 
Băieţii tu-n război ni-i duci,<br> 
Pe fete ni le ceri.<br> 
Înjuri ce-avem noi drag şi sfânt:<br> 
Nici milă n-ai, nici crezământ!<br> 
Flămânzi copiii-n drum ne mor<br> 
Şi ne sfârşim de mila lor – <br>
Dar toate le-am trăi uşor <br>
De-ar fi pământ!</p>
<p class="Strofa"> 
De-avem un cimitir în sat <br>
Ni-l faceţi lan, noi, boi în jug.<br> 
Şi-n urma lacomului plug <br>
Ies oase şi-i păcat!<br> 
Sunt oase dintr-al nostru os:<br> 
Dar ce vă pasă! Voi ne-aţi scos<br> 
Din case goi, în ger şi-n vânt,<br> 
Ne-aţi scos şi morţii din mormânt; – <br>
O, pentru morţi şi-al lor prinos<br> 
Noi vrem pământ!</p>
<p class="Strofa"> 
Şi-am vrea şi noi, şi noi să ştim <br>
Că ni-or sta oasele-ntr-un loc,<br> 
Că nu-şi vor bate-ai voştri joc<br> 
De noi, dacă murim.<br> 
Orfani şi cei ce dragi ne sînt<br> 
De-ar vrea să plângă pe-un mormânt,<br> 
Ei n-or şti-n care şanţ zăcem,<br> 
Căci nici pentr-un mormânt n-avem <br>
Pământ – şi noi creştini suntem!<br> 
Şi vrem pământ!</p>
<p class="Strofa"> 
N-avem nici vreme de-nchinat.<br> 
Căci vremea ni-e în mâini la voi;<br> 
Avem un suflet încă-n noi<br> 
Şi parcă l-aţi uitat!<br> 
Aţi pus cu toţii jurământ<br> 
Să n-avem drepturi şi cuvânt;<br> 
Bătăi şi chinuri, când ţipăm,<br> 
Obezi şi lanţ când ne mişcăm,<br> 
Şi plumb când istoviţi strigăm<br> 
Că vrem pământ!</p>
<p class="Strofa"> 
Voi ce-aveţi îngropat aici?<br> 
Voi grâu? Dar noi strămoşi şi taţi<br> 
Noi mame şi surori şi fraţi! <br>
În lături, venetici!<br> 
Pământul nostru-i scump şi sfânt,<br> 
Că el ni-e leagăn şi mormânt;<br> 
Cu sânge cald l-am apărat, <br>
Şi câte ape l-au udat<br> 
Sunt numai lacrimi ce-am vărsat – <br>
Noi vrem pământ!</p>
<p class="Strofa"> 
N-avem puteri şi chip de-acum <br>
Să mai trăim cerşind mereu,<br> 
Că prea ne schingiuiesc cum vreu <br>
Stăpâni luaţi din drum! <br>
Să nu dea Dumnezeu cel sfânt,<br> 
Să vrem noi sânge, nu pământ!<br> 
Când nu vom mai putea răbda, <br>
Când foamea ne va răscula,<br> 
Hristoşi să fiţi, nu veţi scăpa <br>
Nici în mormânt!</p>
</div>
    <a href="./cuprins.html" class="Cuprins">La cuprins</a>
    <a href="./HAFIS.html" class="Next">Mai departe</a>
</body>
</html>