<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ex ossibus ultor</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">NUNTA ZAMFIREI</h1></em><br>
<hr class="Linie">
<div class="Poezie">

    <p class="Strofa">
E lung pământul, ba e lat,<br> 
Dar ca Săgeată de bogat<br> 
Nici astăzi domn pe lume nu-i,<br> 
Şi-avea o fată, – fata lui –<br> 
Icoană-ntr-un altar s-o pui<br> 
La închinat.</p> 
    <p class="Strofa">

Şi dac-a fost peţită des,<br> 
E lucru tare cu-nţeles,<br> 
Dar dintr-al prinţilor şirag, <br>
Câţi au trecut al casei prag,<br> 
De bună seamă cel mai drag <br>
A fost ales.</p>
    <p class="Strofa">

El, cel mai drag! El a venit<br> 
Dintr-un afund de Răsărit,<br> 
Un prinţ frumos şi tinerel,<br>  
Şi fata s-a-ndrăgit de el. <br> 
Că doară tocmai Viorel<br>  
I-a fost menit.</p>
     <p class="Strofa">
Şi s-a pornit apoi cuvânt! <br> 
Şi patru margini de pământ<br>  
Ce strimte-au fost în largul lor,<br>  
Când a pornit s-alerge-n zbor<br>  
Acest cuvânt mai călător<br>  
Decât un vânt!</p>
    <p class="Strofa">
    
Ca ieri, cuvântul din vecini<br> 
S-a dus ca astăzi prin străini,<br> 
Lăsând pe toţi, din cât afund <br>
O mie de crăimi ascund, <br>
Toţi craii multului rotund<br> 
De veste plini. </p>
    <p class="Strofa">
    
Şi-atunci din tron s-a ridicat <br>
Un împărat după-mpărat <br>
Şi regii-n purpur s-au încins,<br> 
Şi doamnele grăbit au prins<br> 
Să se gătească dinadins,<br> 
Ca niciodat’.</p> 
    <p class="Strofa">
Iar când a fost de s-a-mplinit<br> 
Ajunul zilei de nuntit,<br> 
Din munţi şi văi, de peste mări,<br> 
Din larg cuprins de multe zări,<br> 
Nuntaşi din nouăzeci de ţări<br> 
S-au răscolit.</p>
    <p class="Strofa">
De cum a dat în fapt de zori<br> 
Veneau cu fete şi feciori <br>
Trăsnind rădvanele de crai,<br> 
Pe netede poteci de plai:<br> 
La tot rădvanul patru cai,<br> 
Ba patru sori.</p> 
    <p class="Strofa">
Din fundul lumii, mai din sus,<br> 
Şi din Zorit, şi din Apus,<br> 
Din cât loc poţi gândind să baţi <br>
Venit-au roiuri de-mpăraţi<br> 
Cu stemă-n frunte şi-mbrăcaţi <br>
Cum astăzi nu-s.</p>
    <p class="Strofa">
Sosit era bătrânul Grui<br> 
Cu Sanda şi Rusanda lui,<br> 
Şi Ţinteş, cel cu trainic rost,<br> 
Cu Lia lui sosit a fost, <br>
Şi Bardeş cel cu adăpost <br>
Prin munţi sâlhui.</p>
    <p class="Strofa">
Şi alţii, Doamne! Drag alint <br>
De trupuri prinse-n mărgărint!<br> 
Ce fete dragi! Dar ce comori <br>
Pe rochii lungi ţesute-n flori!<br> 
Iar hainele de pe feciori <br>
Sclipeau de-argint.</p>
    <p class="Strofa">
Voinicii cai spumau în salt;<br> 
Şi-n creasta coifului înalt<br> 
Prin vulturi vântul viu vuia,<br> 
Vrun prinţ mai tânăr când trecea <br>
C-un braţ în şold şi pe prăsea <br>
Cu celălalt.</p>
    <p class="Strofa">
Iar mai spre-amiazi, din depărtări <br>
Văzutu-s-a crescând în zări<br> 
Rădvan cu mire, cu nănaşi, <br>
Cu socri mari şi cu nuntaşi,<br> 
Şi nouăzeci de fecioraşi<br> 
Veneau călări.</p>
    <p class="Strofa">
Şi ca la mândre nunţi de crai <br>
Ieşit-a-n cale-ales alai<br> 
De sfetnici mulţi şi mult popor<br> 
Cu muzici multe-n fruntea lor;<br> 
Şi drumul tot era covor<br> 
De flori de mai.</p>
    <p class="Strofa">
Iar când alaiul s-a oprit<br> 
Şi Paltin-crai a stărostit,<br> 
A prins să sune sunet viu <br>
De treasc şi trâmbiţi şi de chiu – <br>
Dar ce scriu eu? Oricum să scriu<br> 
E ne’mplinit!</p>
    <p class="Strofa">
Şi-atunci de peste larg pridvor, <br>
Din dalb iatac de foişor <br>
Ieşi Zamfira-n mers isteţ,<br> 
Frumoasă ca un gând răzleţ,<br> 
Cu trupul nalt, cu părul creţ,<br> 
Cu pas uşor.</p>
    <p class="Strofa">
Un trandafir în văi părea;<br> 
Mlădiul trup i-l încingea <br>
Un brâu de-argint, dar toată-n tot<br> 
Frumoasă cât eu nici nu pot<br> 
O mai frumoasă să-mi socot<br> 
Vătavul a dat semn din steag 
Cu mintea mea.</p>
    <p class="Strofa">
    

Şi ea mergând spre Viorel,<br> 
De mână când a prins-o el,<br>  
Roşind s-a zăpăcit de drag, –<br>  
Vătavul a dat semn din steag <br>
Şi-atunci porniră toţi şireag<br> 
Încetinel.<br><br> 
 <p class="Strofa">
Şi-n vremea cât s-au cununat<br> 
S-a-ntins poporul adunat<br> 
Să joace-n drum după tilinci:<br> 
Feciori, la zece fete, cinci,<br> 
Cu zdrângăneii la opinci <br>
Ca-n port de sat.<br><br> 
 <p class="Strofa">
Trei paşi la stânga linişor<br> 
Şi alţi trei paşi la dreapta lor;<br> 
Se prind de mâini şi se desprind,<br> 
S-adună cerc şi iar se-ntind<br>, 
Şi bat pământul tropotind<br> 
În tact uşor.<br><br> 
 <p class="Strofa">
Iar la ospăţ! Un râu de vin!<br> 
Mai un hotar tot a fost plin <br>
De mese, şi tot oaspeţi rari,<br> 
Tot crai şi tot crăiese mari,<br> 
Alăturea cu ghinărari<br> 
De neam străin.<br><br>
 <p class="Strofa">
A fost atâta chiu şi cânt <br>
Cum nu s-a pomenit cuvânt!<br> 
Şi soarele mirat sta-n loc, <br>
Că l-a ajuns şi-acest noroc,<br> 
Să vadă el atâta joc<br> 
P-acest pământ!<br><br>
 <p class="Strofa">
De-ai fi văzut cum au jucat <br>
Copilele de împărat,<br> 
Frumoase toate şi întrulpi, <br>
Cu ochi şireţi ca cei de vulpi,<br> 
Cu rochii scurte până-n pulpi,<br> 
Cu păr buclat.<br><br>
 <p class="Strofa">
Şi principi falnici şi-ndrăzneţi,<br> 
De-al căror buzdugan isteţ <br>
Pierit-au zmei din iaduri scoşi!<br> 
De-ai fi văzut jucând voioşi<br> 
Şi feţi-voinici, şi feţi-frumoşi,<br> 
Şi logofeţi.<br><br>
 <p class="Strofa">

Ba Peneş-împărat, văzând <br>
Pe Barbă-Cot, piticul, stând <br>
Pe-un gard de-alături privitor,<br> 
L-a pus la joc! Şi-ntre popor<br> 
Sărea piticu-ntr-un picior<br> 
De nu-şi da rând!<br><br>
 <p class="Strofa">
Sunt grei bătrânii de pornit,<br> 
Dar de-i porneşti, sunt grei de-oprit!<br> 
Şi s-au pornit bărboşii regi<br> 
Cu sfetnicii-nvechiţi în legi<br> 
Şi patruzeci de zile-ntregi <br>
Au tot nuntit.<br><br>
 <p class="Strofa">
Şi vesel Mugur-împărat<br> 
Ca cel dintâi s-a ridicat <br>
Şi, cu păharul plin în mâini,<br> 
Precum e felul din bătrâni<br> 
La orice chef între români,<br> 
El a-nchinat.<br><br>
 <p class="Strofa">
Şi-a zis: – „Cât mac e prin livezi, <br>
Atâţia ani la miri urez!<br> 
Şi-un prinţ la anul! blând şi mic,<br> 
Să crească mare şi voinic, –<br> 
Iar noi să mai jucăm un pic<br> 
Şi la botez!“
</div>
 <a href="./cuprins.html" class="Cuprins">La cuprins</a>
    <a href="./CÂNTECUL FUSULUI.html" class="Next">Mai departe</a>

</body>
</html>