<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>COSTEA</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">COSTEA</h1></em><br>

<hr class="Linie">
<div class="Poezie">
    
<p class="Strofa"> 
Vine Costea din război,<br>
Şi cu el vin alţii doi.<br> 
Faţa arsă, trupul supt,<br> 
Straiul colbuit şi rupt.</p>
<p class="Strofa"> 
Dar de multă voie bună<br> 
Sună codrii şi răsună.<br> 
Cel mai tânăr chiotea: <br>
– „Alelei, puicuţa mea!</p>
<p class="Strofa"> 
De m-aş mai vedea acasă, <br>
Mire eu şi tu mireasă!“<br> 
Cel mai vârstnic dintre ei:<br> 
– „Dragi bujori, copiii mei!</p>
<p class="Strofa"> 
Ştiu că-mi ies mereu în drum,<br>  
Doar mă văd acum-acum!“<br> 
Doi cântau, cel mal vuia;<br> 
Costea, el tăcea, tăcea.</p> 
<p class="Strofa"> 
— „Alelei, tu, Costeo, frate,<br> 
— Spune-ne, ce gând te bate?“<br> 
– „Măi fârtaţi, nu-mi aflu rost;<br> 
Vesel eu ca voi am fost.</p>
<p class="Strofa"> 
Mă gândeam la maica, biata,<br> 
Eu în foc, sub cruce tata –<br> 
Şi deodat’ aşa din drum <br>
M-a prins jalea nu ştiu cum!</p>
<p class="Strofa"> 
Voie rea să nu vă facă:<br> 
Mi-a venit, dar o să-mi treacă!“ <br>
Cei doi cântă, codru sună,<br> 
Şi tustrei merg împreună.</p>
<p class="Strofa"> 
Când ajung la moara nouă <br>
Calea lor se face-n două.<br> 
Doi pe râu în jos s-au dus,<br> 
Costea, el pe râu în sus.</p>
<p class="Strofa"> 
Singur şi pustiu ce-i malul!<br> 
Şi-ndemna cu vorbe calul:<br> 
– „Zboară, murgule, cu mine!<br> 
Zboară, că să zbor îmi vine!</p>
<p class="Strofa"> 
Tânăr eşti de patru ierni,<br> 
Câmp ai larg să mi te-aşterni!<br> 
Nu te-opri, fârtate drag,<br> 
Până la măicuţa-n prag!“</p> 
<p class="Strofa"> 
Şi cu murgul el vorbea,<br> 
Murgul treaz înţelegea.<br> 
Gândul fulgeră cu zborul,<br> 
Dar mai fulger zboară dorul.</p>
<p class="Strofa"> 
Zboară calul rândunel – <br>
Costea tot cu jalea-n el.<br> 
Când a fost pe la răstoace,<br> 
Ochiul stâng a prins să-i joace.</p>
<p class="Strofa"> 
În sat Costea când intra,<br> 
Cucuveaua-n turn cânta.<br> 
Iar când a bătut la poartă,<br> 
Mă-sa-n casă caldă-moartă!</p>
<p class="Strofa"> 
Cât a plâns cu ochi merei<br> 
Aşteptând copilul ei!<br> 
Şi n-a fost nici mângâiată<br> 
De-a-l vedea măcar o dată! –</p> 
<p class="Strofa"> 
Şi prin noapte-n capul gol,<br> 
Costea-n mijloc de ocol.<br> 
Să-şi mai stingă-n vânt afară<br> 
Capul foc şi gândul pară.</p> 
<p class="Strofa"> 
El sub tunetul de tun<br> 
S-a bătut ca un nebun.<br> 
Parcă, de-şi iuţea el paşii,<br> 
Mai curând piereau vrăjmaşii.</p>
<p class="Strofa"> 
Şi-l mâna un singur gând,<br> 
Să se-ntoarcă mai curând.<br> 
Şi la ce? Pustiu şi gheaţă!<br> 
Mă-sa-l mai ţinea-n viaţă.</p>
<p class="Strofa"> 
Când era sub plumbi şi fum,<br> 
Numai ea! Şi-acum – acum?<br> 
De-ar începe iarăşi toiul,<br> 
Ah, de-acum de-ar fi războiul!</p>
 </div>
    <a href="./cuprins.html" class="Cuprins">La cuprins</a>
    <a href="./SOMNUL CODRILOR.html" class="Next">Mai departe</a>

</html> 