<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>POET ŞI CRITIC</title>
<link rel="stylesheet" type="" href="./NOUL.css">

</head>
<body>
   <!-- <img src="./asset/T1.jpg" alt="tapet" width="1920" height="1240" class="Tapet">-->

<em><h1 class="Titlu">POET ŞI CRITIC </h1></em><br>
<hr class="Linie">
<div class="Poezie">


<p class="Strofa">–„Ce ştiu nu vreu să ţiu secret – <br>
Te rog să laşi în pace muza,<br> 
Căci tu eşti cel mai prost poet<br> 
În Siracuza.<br>  
Troheii şchiopi şi iambii duri;<br> 
Şi nici nu ştii măcar să-i furi!“</p> 
<p class="Strofa">Dar n-a sfârşit, căci Dionis,<br> 
Ca un al doilea Ajax mitic,<br> 
A râs de furie şi-a-nchis<br> 
În turn pe critic.<br>  
P-un biet Omer îl poţi nega;<br> 
Dar când e prinţ, e altceva.</p> 
<p class="Strofa">Orice poet ca rege-i prost;<br> 
Dar ca poet e orice rege<br> 
Un geniu cum puţini au fost!<br> 
Deci se-nţelege:<br>  
De ce murind fu Nero trist,<br> 
Nu ca-mpărat, ci ca artist.</p> 
<p class="Strofa">Şi bietul critic, otrăvit <br>
D-ale slujbaşilor insulte,<br> 
Trei părţi din zi era silit <br>
Mereu s-asculte<br>  

    Toţi iambii despre care-a zis<br> 
Că-s cei mai proşti din câţi s-au scris.</p>
<p class="Strofa">Din zori de zi un sclav îi sta<br> 
La cap, citind până-ndeseară;<br> 
Aşa şi ieri, şi azi aşa<br> 
Şi mâine iară.<br> 

    Şi tot tavanul era scris<br> 
Cu versuri d-a lui Dionis.</p>  
<p class="Strofa">Dar după ce-a trecut un an,<br> 
Slujbaşul vine şi-l vesteşte<br> 
Că-l iartă nobilul tiran,<br> 
Şi că-l pofteşte<br> 

    Să meargă la palat curând.<br> 
Poetul l-a primit râzând.</p>  
<p class="Strofa">– „Am versuri iar! Un nou volum,<br> 
Şi laude-mi spun toţi Zoilii.<br> 
Să vezi! Eu cred că fac acum <br>
Mai buni dactilii.<br>  

    N-am nici un vers pocit şi rău,<br> 
Şi-aş vrea s-aud cuvântul tău!“</p> 
<p class="Strofa">Şi de pe sul cu mult avânt <br>
Ies odele, încet cu-ncetul.<br> 
Olimpic şi cu glasul sfânt <br>
Citea poetul.<br>  
Curtenii transportaţi răspund:<br> 
– „Ce-artistic, ah! Şi ce profund!“</p>
<p class="Strofa">— „Şi tu, ce zici? M-am îndreptat?“<br> 
— Polixen, tremurându-i paşii,<br> 
Spre uşă pleacă, resignat,<br> 
Privind slujbaşii:<br> 
— „E cheia temniţii la voi? <br>
— Haid’, duceţi-mă înapoi!“</p>
</div>
<!-- <img src="./asset/T1.png" alt="tapet" width="1920" height="1240" class="Tapet">-->
    <a href="./cuprins.html" class="Cuprins">La cuprins</a>
    <a href="./Vântul.html" class="Next">Mai departe</a>

</html>